# Siyenza njani imali nge-Bitcoin
Kwesi sahluko, siza kufunda ngeendlela ezahlukeneyo onokufumana ngazo i-bitcoin. Ngokubanzi, uyifumana ngokuthenga i-bitcoin, ngokuyitshintsha ngemali yesiqhelo okanye ngokwamkeliswa ngayo. Ezi ndlela ziyohluka ngokwenqanaba lokuzimela kunye nokugcineka kweenkcukacha zakho ziyimfihlo.

## Ukuthenga i-Bitcoin -  Kwinkampani erhwebayo
Kumaxa amaninzi, abantu baqala ukwazi ngeemali zika-intanethi kwinkampani eziyithengisayo ezifana no-Kraken, Coinbase, Binance noBitfinex, njal njalo.

Kuthiwa ziinkampani ezirhweba ngayo kuba zinezitshixo-mfihlo ze-bitcoin yakho. Uyayifunama i-wallet xa uyithenge kwezi nkampani, kodwa yona ifana ne-akhawunti yebhanki, into leyo ke iquka imingcipheko efana nokuhlaselwa ngoonqevu be-intanethi, ukuthinjwa okanye ukuthathwa ngenkani ngurhulumente.

Ukurhweba usebenzisa ezi nkampani akwenziwa kwi-blockchain, into ethetha ukuba iintlawulo zenziwa kubuxhaka-xhaka benkampani leyo urhweba nayo. Oku kwenza ukuba iintlawulo zikhawuleze, ngaxeshanye kubangela ukuba izinto zingenziwa elubala futhi kungabikho lukhuseleko lungqingqwa.

Xa uthenga i-bitcoin yenkampani, kufuneka uqale uvule i-akhawunti, ubhalise ulandela imigaqo yokubhalisa ye-KYC ne-AML wakugqiba ufake imali yesiqhelo kwinkampani le uthenga kuyo. Yakuba imali yakho ifikile, ungathenga i-bitcoin okanye ezinye iintlobo zemali ka-intanethi. 

Njengoko bekutshiwo kwisahluko 4 "Amanqanaba okuTyeba ngeMali" ukulwa imingcipheko ehamba nokusebenzisa i-wallet ephantsi kwenkampani kufuneka imali yakho uyithumele kwi-wallet yakho okanye ungasebenzisi inkampani ukhethe la ndlela ingagqithi nkampanini kuqala. 

## Ukuthenga i-Bitcoin - Ungayithengi kwiNkampani
Ukuzigcinela ngokwakho i-bitcoin yakho (ungasebenzisi nkampani) kokona kulungileyo. Yenza ukuba kungabikho qumrhu liza kuhluza iintlawulo zakho kwaye kukunika amagunya apheleleyo kwimali yakho. Ungakwenza oku ngokuthenga i-bitcoin endaweni efanelekileyo.

### Umthengisi-bitcoin
Umthengisi yinkampani ekuncedayo ukuba uzithengele i-bitcoin ezakuba phantsi kwakho. Njengoko ezi izinkampani ezibhalisiweyo, zilawulwa ngumthetho kwaye kufuneka waziwe uze ubhalise ngokweenkqubo ze-AML/KYC. Abathengisi-bitcoin abaza kuthumelela ixabiso lee-bitcoin ozithengileyo ngqo kwidilesi yakho ye-Bitcoin (i-wallet yakho, apho uyibeke khona i-seed yakho).

Nantsi imizekelo embalwa yabathengisi-bitcoin:

* [AnyCoin direct](https://anycoindirect.eu/)
* [Bity](https://bity.com/)
* [Coinfinity](https://coinfinity.co/start-en/)
* [Coinnexus](https://coinnexus.ch/en) yona ayidinga nakuqinisekisa xa umyinge uyi-CHF 1,000 ngonyaka.

### Ukuthenga kwabanye abantu ngokwakho
Ungaya kwenye yeentlanganiso ze-Bitcoin ezibanjwa kumazwe onke ehlabathi, unxibelelana nabanye abantu abarhweba nge-bitcoin ubacele ukuba bakuthengisele i-bitcoin wena uza kuba bhatala ngemali ezinkozo. Kumazwe amaninzi abantu babamba iindibano kumaqela eTelegram okanye ka-Facebook ukuba badibane nabanye abantu ngokwabo.

### Ukuthenga kwabanye abantu ku-intanethi
Awona maqonga aphambili ehlabathi e-P2P

* [LocalBitcoins](https://localbitcoins.com)
* [Paxful](https://paxful.com/)

### Ii-ATM ze-Bitcoin
I-ATM ye-Bitcoin iyafama ne-ATM le yesiqhelo, apho ukwazi ukuthenga i-bitcoin nezinye iimali zika-intanethi ngemali. Into eluncedo ngee-ATM ze-Bitcoin kukuba i-bitcoin yakho uyifumana ngoko nangoko kwaye kwezinye indawo kukho umlinganiselo omiselweyo, futhi akufuneki nokuba  ube ne-KYC/AML. Kodwa uqaphele kuba ii-ATM ezininzi zitsala imali eninzi xa uzisebenzisa.

* Bitcoin ATM Map](https://bitcoinatmmap.com/)
* [Bitrawr ATMs](https://www.bitrawr.com/bitcoin-atms)
* [CoinATM Radar](https://coinatmradar.com/)

### IiVawutsha namaKhadi eZipho ze-Bitcoin
Umzekelo, e-Austria, uyakwazi ukuthenga amakhadi ezipho ezigaraji nasezikroxweni. La makhadi ezipho kumaxa amaninzi ufika ebekwe phezu kweshelufu egcina amanya amakhadi afana nawe-airtime yeselula okanye amakhadi ezipho ka-Amazon. Ungakwazi ukuthenga ikhadi lesipho le-bitcoin ungakhange uvule i-wallet okanye ubhalise. Ukuba ufuna ukulitshintsha ikhadi libe yi-bitcoin, vula i-wallet uze utshintshe i-bitcoin.

* [Azteco](https://azte.co/)
* [Bitcoinbon](http://www.bitcoinbon.at/)
* [Bitpanda to go](https://www.bitpanda.com/de/togo)
* [Coincola](https://www.coincola.com/buy-bitcoin/gift-cards)
* [Paxful](https://paxful.com/buy-bitcoin?group=gift-cards&hasScroll=true)

## I-Bitcoin engeyo-KYC
### KYC/AML
U-KYC umele ibinza lesiNgesi elingu-"Know Your Customer" (Bazi Abantu Orhweba Nabo) aze yena u-AML amele u-"Anti-Money Laundering (Inkcaso Yokuthutyeleziswa Kwemali). Zonke iibhanki namaziko abhalisiweyo orhwebo kufuneka ziyithobele imithetho yesizwe ngokuthatha iinkcukacha zabantu ezisebenzisana nabo ezifana nezi:

- Igama
- Idilesi
- Inombolo yefowuni
- Ilayisenisi yokuqhuba
- Incwadi-sazisi
- Umfanekiso wobuso onegama lenkampani erhweba kunye nomhla
- Ukutsalela umnxeba usebenzisa ividiyo inkampani etshintsha i-bitcoin 

Ewe kona kuyinene ukuba kufuneka babanjwe abaphuli-mthetho, abanqolobi, abathubelizisi-mali, njl njl, ke ngoko le mithetho ifanelekile. Ingxaki yeyokuba iibhanki zona zisuke ziyibaxe; zifuna iinkcukacha ezingaphezulu kwemfuneko futhi zibeke phantsi kweliso yonke intlawulo eyenziweyo, uthi xa uyijonga ubone ukuba ngoku sele iliqhinga lokubeka abantu phantsi kweliso ngendlela egqithisileyo. Nangona sikhala futhi siyigxeka imali ye-intanethi yebhanki enguvimba yaseChina kunye nenkqubo yokunikezela ngamatyala kumntu wonke, nathi sakha inkqubo ezifana nale ezifuna ukunyhasha amalungelo abantu okugcina iinkcukacha zabo ziyimfihlo.

I-KYC/AML ayiyinqandanga i-Deutsche Bank, HSBC kunye nezinye iibhanki ezinkulu ukuba zithubelezise okanye zigudise imali kodwa zivalela iibhiliyoni zabantu ukuba bavule ii-akhawunti zebhanki kube bengenazincwadi-zazisi. Zifuna ubucukubhede obuninzi, zityabula imali eninzi futhi iinkcukacha zakho zibekwa esichengeni wokuba zisasazwe ngaphandle kwemvume. Amaziko arhweba nge-bitcoin ayazi ukuba uthenge i-bitcoin engekanani, uyithenge nenini, iinkcukacha zakho zebhanji kunye needilesi oyikhupha kuyo imali.

Xa kukho i-KYC/AML futhi ne-bitcoin yakho igcinwe kwiziko elirhweba nge-bitcoin, loo nto yenza ukuba kungabikho bani uza kuhluza iintlawulo zakho. Amaziko orhwebo ngemali zika-intanethi amaninzi asebenzisana neenkampani ze-blockchain zokubeka iliso, ezisebenzisana ngqo norhulumente kumaxa amaninzi. Ngokusebenzisa inkqubo ye-blockchain eyenza izinto elubala, nayiphi na inkampani ehlalutya i-bitcoin iyayibona into oyenzayo. Amaziko arhweba ngemali zika-intanethi angayimisa i-akhawunti yakho okanye akuvalele ungakwazi ukutsala imali.

Nangona ndicinga ukuba oorhulumente abanakukwazi ukuvala ukuba i-Bitcoin isetyenziswe - kuba kaloku kuza kufana nokuvala iingqondo zabo zingakwazi ukucinga kuba umntu kufuneka akhumbule nje i-seed - bangazama ukuyihlutha, njengoko i-USA yakhe yenza oko nge-golide. Ukuba kungenzeka into efana nale, uze wena imali yakho uyishiye kwiziko lorhwebo - uyakuba uyafana nongenayo.

Umthetho kaMongameli unombolo 6102, owatyikitywa ngomhla wesi-5 Apreli 1933 nguMongameli wase-US uFranklin D. Roosevelt wakubhangisa ukugcinwa kwemfumba yegolide. Ngo-1975, abantu baseMerika baya bavumeleka kwakhona ukuba umntu agcine imfumba yegolide.  Umhla wokuzalwa kaSatoshi Nakamoto waziwa ungumhla wesi-5 Apreli 1975. Lo mhla akawukhethanga njengebhaqo. Ubonisa iinjongo zikaSatoshi zokuba i-Bitcoin imalunga nokuzenzela ubutyebi kwabantu.

Xa ufuna iinkcukacha ezithe vetshe malunga neendlela ezibadlelelela ngayo abantu abazibhiliyoni kwihlabathi jikelele ezi nkqubo zezimali zikhoyo, mamela i-podcast yam apha [podcast interview with Zachary Kelman,](https://anita.link/80) oligqwetha eliyingcali yezopolitiko, ezomthetho kunye nemigaqo elawulayo enxulumene ne-Bitcoin. 

### Ukufumana i-Bitcoin engena-KYC
Xa ufuna ukuthenga i-bitcoin engafuni zinkcukacha zakho"

* ungamkeliswa ngayo
* ungamisela into enexabiso uze ucele amalizo
* ungathengisa izinto ongazifuniyo
* ungayithenga kumhlobo wakho okanye kwintlanganiso yenu
* ungayithenga kwi-ATM ye-Bitcoin
* ungathenga amakhadi ezipho e-bitcoin
* ungaya evenkileni apho unokuthenga okanye uthengise i-bitcoin
* ungasebenzi amaziko orhwebho angalawulwa ndawonye
* [Hodlhodl](https://hodlhodl.com)
* [Bisq](https://bisq.network/)
* [LocalCoinSwap](https://localcoinswap.com/buy-sell/BTC)
* [LocalCryptos](https://localcryptos.com/Bitcoin)
* [Sovryn](https://live.sovryn.app)

Exchange sources: https://kycnot.me/, https://github.com/cointastical/P2P-Trading-Exchanges/, https://bitcoiner.guide/nokyconly/

## Iindleko Zokuthenga i-Bitcoin
Xa uthenga imali ye-intanethi kufuneka ubhatele imirhumo kwinkampani ebonelela ngale nkonzo, ngokufana naxa utshintsha imali yangaphandle xa uhambele kwelinye ilizwe. Ixabiso otshintsha ngalo libekwa ngumnikezeli-nkonzo omsebenzisayo (funda isahluko esingexabiso le-Bitcoin). Ngamaxesha amaninzi, eli xabiso leli kutshitshiswa ngalo kuze kutsalwe nomrhumo. Njengoko inkampani nganye inamaxabiso ayo e-bitcoin kwaye nemirhumo yazo ingafani, kukho umahluko omkhulu phakathi kweendleko zokurhweba zazo. Ungazongela imali ngokuthelekisa imirhumo yokurhweba xa ukhetha inkampani ethile oza kuyisebenzisa. 

Zintathu izinto eziqwalaselwayo xa kujongwa iindleko zokuthenga i-bitcoin, inkampani nganye inendlela yayo eyisebenzisayo

* Ixabiso le-bitcoin elisemthethweni
* Imirhumo yokurhweba yoncedo elinikwa yinkampani
* Imirhumo yonaniselwano, enokuqukwa kule yokurhweba.

