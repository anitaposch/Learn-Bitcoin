## I-Bitcoin yimali Yale Mihla Ye-Intanethi
Ukuba abantu bayabuza ukuba yintoni na i-Bitcoin, ndiye ndibaphendule ndithi: i-Bitcoin yimali eku-intanethi. Ifana nemali engamaphepha nezinkozo esepokothweni yakho. Yimali yakho futhi akukho mntu onokunqanda ukuba ungayisebenzisi. Ukuba usebenzisa imali ezinkozo ukuthenga ibhayisekile, unika lo mntu ukuthengiselayo imali engamaphepha nezinkozo. Akunyanzelekanga ukuba umthembe lo mntu ukuthengiselayo, kuba kaloku uyifumene ibhayisekile yakho futhi nevenkile iyifumene imali yayo. Nithengisele nagqiba kungakhange kufuneka kude kuze ibhanki okanye incwadi-sazisi yakho.

Kunjalo ke nakwi-bitcoin. Xa uthenga into, nokuba uyithenga ku-intanethi okanye evenkileni uza ubhatale nge-bitcoin, le nto yokuthenga uyithumela isuka kuwe ngqo iye komnye umntu. Nokuba ibhanki ayikho okanye i-PayPal okanye i-credit card, olu naniselwano ulwenzileyo lukhuselekile, aludingi ukuba nide nazane kwaye akukho mntu unokwenza umgunyathi kulo, olu luhlobo lonaniselwano lwelokuqala ezimbalini.

Ubuxhaka-xhaka bonxibelelwano be-Bitcoin busebenziseka lula. Buvuleleke kumntu wonke. Akukho nkampani inokuthi u-Bitcoin ngowayo. Nabani na angazithathela obu buxhaka-xhaka ku-intanethi, abusebenzise futhi afumane neyakhe ikhowudi, ade anike neengcebiso ngezinto ezinokuphuculwa kubo engakhange acele imvume yokwenza oko. Nasiphi na isigqibo esinxulumene nokuba kwenziwe utshintsho kwimigaqo kufuneka zithathwe emva kokuba kuvunyelenwe ngabo bonke abachaphazelekayo. Akukho mntu uphucukileyo kunomnye kwi-bitcoin, kuyalinganwa. I-Bitcoin ibangela ukuba kube lula ukuthembana kuba isebenzisa ubuchwepheshe obukudidi oluphezulu bala maxesha obusuka kumacandelo enzululwazi: i-cryptography, ubuxhaka-xhaka bokuthungelana kwekhompyutha zehlabathi, i-blockchain egcina iinkcukacha zonaniselwano kunye nenkqubo entsokothileyo egxininisa ukuthembana nokuxhomekekana, kunye nokukhutshwa kwe-bitcoin.

Olu hlobo lwemali alufani nezi ntlobo zemali ziqhelekileyo zifana ne-Euro okanye i-USD, ezilawulwa zibhanki ezinguvimba zazo, lona lutsha kraca. Ukuthembana akuxhomekekanga kwimiyalelo eza kukhutshwa zizikhulu eziphetheyo, okanye zinkokeli zezopolitiko eziphetheyo koko kwi-bitcoin kuthenjwe imathematika, i-cryptography kunye nendlela ekuthathwa ngayo izigqibo ekhokelisa ukuvumelana nokuvana ngezigqibo.

I-Bitcoin isekelwe kwimithetho ethile. Izilawula ngokwayo, isebenzisa i-mathematika kunye ne-cryptography ezibona ngokwazi ukuba kufuneka kukhutshwe ii-bitcoin ezintsha hayi ngokomyalelo okhutshwa ngumntu othile onamagunya awakhe emoyeni. Akukho mntu ugqiba yedwa ngokuba lufanelekile okanye alufanelekanga unaniselwano olwenziwe nge-bitcoin futhi soze kuthiwa izinga lemali-nzala lehlile kuyo, ke ngoko yiyona mali ithembakeleyo xa ufunda ukuthenga into enexabiso kunye nee-asethi. 

