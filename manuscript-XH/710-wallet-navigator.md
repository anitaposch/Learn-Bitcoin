## Iinkampani ze-wallet
Kukho iinkampani ezahlukeneyo ezibonelela ngee-wallet kwaye zivela imihla le. Kufuneka ukhethe ukuba ufuna le ka-Bitcoin yedwa okanye le yamkela iintlobo ezininzi zemali zika-intanethi. I-wallet nganye yenza izinto ezahlukeneyo, zikhuseleke ngokungafaniyo kwaye zisebenza kwiintlobo ezahlukeneyo zemali ze-intanethi. Le mibuzo ilandelayo iza kunceda ukwazi ukukhetha olona hlobo lwe-wallet lifanele wena. Kufuneka uziqhubele nophando malunga nee-wallet ezahlukeneyo kunye neemali ze-intanethi ezisebenza nazo.

### Inyathelo 1 - Khetha i-Wallet
**Ingaba ufuna ukukwazi ukubhatala nge-wallet yakho rhoqo?**                                                                  Ukuba awusebenzisi selula okanye khompyutha kwaye awufuni kuthumela zintlawulo, ungasebenzisa i-Wallet eliKhadi. Ungathumela i-bitcoin okanye uncamathisele kuyo uze uyigcine. Xa ufuna ukuyikhupha, kuza kufuneka ufakele i-wallet. Ukuba ufuna ukwenza iintlawulo rhoqo, kufuneka une-software ye-wallet, mhlawumbi eza kufuna isixhotyana se-wallet esifana neTrezor okanye i-BitBox02.

**Ingaba ufuna ukugcina i-software kunye nesixhotyana se-wallet zikumgangatho ofanelekileyo?**                                                                  Ukuba akunjalo, kufuneka ukhethe i-Wallet eliKhadi. Ungazihluphi ngokuthenga isixhotyana se-wallet.

**Imali oceba ukuyigcina kwi-wallet yakho yiâ€¦**  *Iyafana nesipaji esi siqhelo sihlale epokothweni*: amaxa amaninzi i-wallet yeselula ifanele ukuba ikulungele. Isimahla kwaye ilungiselelwe imali encinci.

*Iyafana ne-akhawunti yakho yebhanki*: sebenzisa isixhotyana se-wallet. Izixhotyana ze-wallet zidingwa kakhulu emva kokuba ithengwe okanye ithengiswe kakhulu kwaye ziyathanda ukuphela ezivenkileni (ungakulibali oku).

Ungalufumana noncedo kwiwebhusayithi engu-Bitcoin.org (https://bitcoin.org/en/choose-your-wallet) onokulusebenzisa. Liza kunceda xa ufuna ukukhetha ngokujonga kuhlobo lwesixhobo osisebenzisayo (iselula, ikhompyutha, isixhotyana se-wallet).

### Inyathelo 12 - Yenza ikopi yezitshixo-mfihlo
Bhala phantsi i-seed - amagama esiNgesi aphakathi kwali-12 nangama-24, igama, uhlobo kunye ne-software esetyenziswa yi-wallet yakho uze uzigcine endaweni efihlakeleyo (isahluko 5.3).

### Inyathelo 3 - Thenga i-Bitcoin
Ii-wallet ezininzi ziquka isakhono sokukwazi ukuthenga i-bitcoin ngqo kuzo. Imizi evelisa ii-wallet isebenzisana namaziko arhweba nge-bitcoin, wona athi afumana intlawulo ethile. Ukuba ndiza kusebenzisa iziko elirhweba ngemali ka-intanethi ndikhetha ukukhetha iziko kuqala elingadibananga na-wallet. Ngolo hlobo ndiza kukwazi ukuzikhethela i-wallet endiyifunayo, ndize ndisebenzisa eli ziko ukuthumela i-bitcoin kwii-wallet zam ezahlukeneyo, zize iinkcukacha zam ze-KYC zona zihlale kwiziko lorhwebo elinye, kuphunguke umngcipheko wokubiwa kweenkcukacha. Ukuzithengela i-Bitcoin ungasebenzisi nkampani, ngokwemigaqo ye-KYC (isahluko 7.3) kungcono.

![How to get bitcoin](resources/_Buying-methods.png) [^72]

[^72]: Anita Posch

