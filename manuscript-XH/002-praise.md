# Amazwi oncomo
> "U-Anita Posch ungomnye wamatshantliziyo aseJamani anegalelo kakhulu kwimiba enxulumene ne-Bitcoin. Umsebenzi wakhe onxulumene nokufundisa nge-Bitcoin wenza abantu abasaqalayo ukuyisebenzisa bangayoyiki, bayazi kwaye bacacelwe nangakumbi futhi utyebisa ulwazi batsho babe zingcali zayo. Kule mihla siphila kuyo apho ulwazi oluyinyani nolungeyonyani lusemehlweni ethu ntsuku zonke yena umsebenzi wahlukile kuba ucolekile." -**Andreas M. Antonopoulos, umbhali we-"Mastering Bitcoin" kunye ne-"Internet of Money"**
>
> "Mninzi umsebenzi u-Anita awenzele abantu abasebenzisa i-Bitcoin, kuquka nalowo unxulumene nokusetyenziswa kwe-Bitcoin kumazwe asahlumayo ehlabathi. Le ncwadi yakhe sisikhokelo esingathethi utyhatyhiwe kwaye esifundekayo nge-Bitcoin esinyathela zonke izihloko eziphambili ezinokunceda umntu osaqalayo." - **Lyn Alden, Investment Strategist**
>
> "'Yintoni i-Bitcoin?' Ukuze umntu aqalise kwa ukubuza lo mbuzo kufuneka aqale abuze ukuba 'yintoni imali?' U-Anita unika umfundi ingcaciso etyebileyo echaza imali ukuze ukwazi ukuyiqonda ukuba kutheni le nto kusithiwa i-Bitcoin luhlobo lwemali lwale mihla eza kusetyenziswa ukubheka phambili. Wakuba uqondile ukuba 'ngoba'? kuza kulandela u-'njani?'. Xa umntu enikwe onke amagunya okuziphatha, kulandela uxanduva; ukuze ukwazi ukulusebenzisa olu hlobo lutsha lwemali kufuneka unolwazi olwaneleyo oza kulufumana kule ncwadi."-**Jameson Lopp, Co-founder & CTO, Casa**
>
> "U-Anita yenye yeengcali ezidumileyo ezifundisa nge-Bitcoin,  ezinolwazi olunzulu nezikuthanda kunene ukufunda nge-Bitcoin. Le ncwadi yakhe sisishwankathelo esifaneleke twatse kulo msebenzi awenzayo kwaye le ncwadi yakhe iyenye yemithombo yolwazi ephambili eyongeza kule ityebileyo mininzi ifundisa nge-Bitcoin."-**Nic Carter, Partner, Castle Island Ventures**
>
> "U-Anita ushwankathele olu lwazi belubathatha iminyaka befunda abasebenzisi be-Bitcoin (kuquka nam) walenza lufutshane kodwa lwatyeba. Indlela ezihlelwe ngayo izihloko ayenzi nje ukuba i-Bitcoin ilandeleke lula koko ibonakalisa ubuchule obukudidi oluphezulu bokukwazi ukutsiba usuke komnye umxholo aye komnye engashiyeleli kwanto. Andikokholelwa ukuba ukwazile ukuwushwankathela umxholo omninzi we-Bitcoin yayincwadana nje emfutshane. U-Anita ulibhentsise njengobuvuvu uluvo lwabathile entshona lokuba i-Bitcoin yimali yokubambisa egqithayo. Unike nemizekelo emininzi ecacileyo echaza indima edlalwe yi-Bitcoin ukuphucula iimpilo zabo bebengaxhamli ngokwaneleyo kolu hlobo lonaniselwano ngemali lukhoyo. Le ncwadi ingalulutho kakhulu kumagosa karhulumente kunye nemibutho engenzi nzuzo efuna ulwazi ngeeprojekthi ezifana no-Bitcoin Beach ezinokwenza ngalo uphuhliso lezoqoqosho endaweni yokudala intsokolo ebangelwa, amaxa amaninzi luphuhliso oluqhutywa ngemali yesiqhelo." - **Michael Peterson, Bitcoin Beach, El Salvador**
>
> "Abona bantu bakwazi ukufundisa ngabafundi. Ukusukela mhla ndaqala ukuva ngo-Anita, oko wayeyingcali elambel'ulwazi futhi neneliso kunye netshantliziyo le-Bitcoin. Indlela abhala ngayo, nangona ifuna ahluze imfungu-mfungu kwimfundiso, icacile, iyalandeleka futhi isemxholweni phofu abe ephethe umba onzulu nontsokothileyo ofuna iingcali ezingoomakhwekhwetha kwizifundo ezininzi.  U-Sovryn uziva enelunda nokuxhasa umsebenzi wokupapashwa kwe-(L)earn Bitcoin njengenxalenye yamalinge ethu okuqinisekisa ukuba i-Bitcoin igqiba ihlabathi lonke." -**exiledsurfer, Founder, Parallele Polis, Comms Lead at Sovryn BTC**
>
> Akululanga ukucacisa ukuba yintoni i-Bitcoin, olu hlobo lutsha lwemali loyikwayo ngabaninzi. Njengomntu ongakuqhelanga ukusebenza nabantu, iingcali ezininzi zithanda ukunyathela kwingcaciso engomba omnye. U-Anita yena unika ingcaciso enyathela yonke imixholo, emfutshane kodwa ecacileyo. Unika ulwazi olutsha ngolu hlobo lwemali lukawonke-wonke'."-**Thomas Voegtlin, Founder & CEO, Electrum**
>
> "Akukho nto yonwabisa njengokubona u-Anita ekhula esiba yingcali kule minyaka imbalwa idlulieyo, efunda futhi ebonisana noomakhwekhwetha beli candelo, abaphuma mbombo zone zeli limiweyo, futhi aze alenze ulwazi alufundileyo lulandeleke nakuthathatha. Ungomnye wabantu abasebenza ngokuzinikela futhi nongonqeniyo ukurhabulisa nabanye ngolwazi!"-**Haas McCook, Engineer and Bitcoin Evangelist**
>
> "U-Anita Posch uyenye yeengcali ezihlonitshwayo ngabathandi be-Bitcoin. Uhlobo abhala ngalo olwenza ukuba wonke umntu alandele futhi azibuze naye imibuzo luza kwenza le ncwadi ibe sisikhokelo esiluncedo kumakhwekhwetha nosakhasayo ngokolwazi lwe-Bitcoin. Le ncwadi luncuthu kwaye ibhonxile lulwazi kwabo bafuna iinkcukacha ezinzulu nge-Bitcoin."-**Jukka Blomberg, Chief Marketing Officer, LocalBitcoins**
>
> "Ukuthenga i-bitcoin kulula kakhulu ngoku. Ukugcina i-bitcoin ixesha elide futhi endaweni ekhuselekileyo akufuni umntu ade abe yingcali yeteknoloji okanye yezoqoqosho. Le ncwadi inika ulwazi olusisiseko ngeendlela yokulawula imali yakho. Nokuba i-Bitcoin ikwenzele imali kangakanani na, iyakwakha into yokuba le ncwadi uyenze ikhubalo lakho." -**Johannes Grill, uMongameli we-Bitcoin Austria**

