## Ii-Bitcoin ezizizigidi ezingama-21
I-Bitcoin yenziwa, ngale indlela icaciswe ngayo kula maphepha angaphambili, xa ikhompyutha yokwenza i-bitcoin isimbolula isibalo esinzima sekhompyutha ize ibe yeyokuqala ukuxomezelela iblokho ene-bitcoin kwi-blockchain.

Iingcali zokuvelisa i-Bitcoin zihlawulwa ngee-bitcoin eziyii-6.25 ngokwenza oku. Le ntlawulo ngumvuzo onikwa ezi ngcali ukuze zingenzi monakalo kubuxhaka-xhaka be-Bitcoin kunye ukuba mabangene kumayelenqe noonqevu abafuna ukwenza umonakalo kubuxhaxha-xhaka be-bitcoin.

### Ukwahlula ngeziqingatha
Imigaqo ye-Bitcoin imisele ukuba umvuzo weengcali zokuvelisa i-Bitcoin uza kuphungulwa ngesiqingatha rhoqo xa kufikwa kwiibloko eziyi-210,000, oko kukuthi, rhoqo emva kwesithuba esingangeminyaka emine. Ekuqaleni le ntlawulo yayizi-bitcoin eziyi-50. Kodwa ukususela ngoMeyi ka-2020 zi-bitcoin eziyi-6.25. Ngo-2024 le ntlawula iza kuphungulwa ngesiqingatha ibe zi-Bitcoin eziyi-3.123 ngebloko. Le nto ke kuthiwa kukuphungula ngesiqingatha

Le migaqo yokuphungula ngesiqingatha yafakwa nguSatoshi Nakamoto kubuxhaka-xhaka be-Bitcoin Core kwasekuqaleni. Umthamo oveliswa uyaphunguka ngokuhamba kwexesha into ebangela ukuba zibe mbalwa ngoku ii-Bitcoin ezikhoyo ezinokuthengiselwa abantu.

![The halving interval code in the Bitcoin Core software in C++](resources/_halving-interval.jpg)

![Explanation by Andreas M. Antonopoulos](resources/_aantonop-21-million.png) [^24]

I-algorithim yalo mgaqo iya ku-0 apho iya khona ukwenzela ukuba ii-bitcoin ezikhoyo zingaze zidlule kwezigidi ezingama-21. Sithetha nje kukho ii-bitcoin ezizigidi ezili-18,7. Ngo-2140 zonke ezi bitcoin zizigidi ezingama-21 ziza kube sele zivelisiwe. Umsebenzi wokuvelisa ii-Bitcoin wona uzakuqhuba kodwa iingcali zokuvelisa ii-Bitcoin zibhatalwe ngemirhumo etsalwayo yokuqhuba unaniselwano wodwa. Xa sele kufike elo xesha, kulindelele ukuba babe baninzi kakhulu abantu abaza kube beyisebenzisa kangangokuba imali yonaniselwano nje iyodwa iza kubaninzi ngokwaneleyo ukuba ikwazi ukuhlawula ezi ngcali.

![Total bitcoin supply over time](resources/_Total_bitcoins_over_time.png) [^25]

### Kutheni zizigidi ezingama-21?
Kwakutheni ukuze uSatoshi Nakamoto amisele ukuba ii-Bitcoin ezinokuveliswa zingaze zidlule kwizigidi ezingama-21? Zininzi izizathu ezibekwa ngabantu, kodwa yena uSatoshi ithi impendulo yakhe:

![Inkcaza enika izizathu zokuba uSatoshi Nakamoto amisele ukuba zingadluli kwizigidi ezingama-21](resources/_Why-21-million.png) [^26]

### IiYunithi ze-Bitcoin
Eyona yunithi incinci (isenti) ye-bitcoin kuthiwa yi-satoshi. I-bitcoin e-1 yenziwa zi-satoshi ezingama-100,000,000; isatoshi eyi-1 ilingana nekhulu elinye kwisigidi kwi-bitcoin enye (0.00000001).

Akunyanzelekanga ukuba uthenge okanye uthengise i-bitcoin eyi-1 ngexesha, ungaqala kancinci.

### Kuthiwa Bitcoin okanye bitcoin, hayi BitCoin
U-B ongunobumba omkhulu ku-Bitcoin usetyenziswa xa kubhekiswa kubuxhaka-xhaka bothungelwano be-Bitcoin, i-blockchain, ebantwini abasebenza ngayo nakuyo njengecandelo elizimeleyo lonaniselwano ukanti xa ebhalwe wano-b ongunobumba omncinci usetyenziswa ukubhekiswa kuyo njengohlobo lwemali.

Okuyinene, kukuba ayinakubizwa ngokuba yingqekembe imali ka-intanethi. Igama layo lokwenene yi-UTXO (unspend transcation output - imali engekasetyenziswa eku-intanethi). I-UTXO ibhekisa kwimali ehleli kwi-blockchain engakasebenzi kwidilesi yomntu othile ye-Bitcoin. Kangangokuba izimvo zengcali ziyabetha-bethana malunga nokuba eli gama lithi bitcoin neleyunithi linaso na isininzi xa ebhalwa ngesiNgesi, kuba akukho zingqekembe zimali zibalekayo ngoononye. 

Ubuqhetseba obufana ne-BitClub buzibiza ngokuba yi-BitCoin kwaye eli gama liyathanda ukuphazanyiswa nelithi Bitcoin ngabangekayiqheli i-Bitcoin.

[^24]: [Source Andreas M. Antonopoulos](https://twitter.com/aantonop/status/1257366095515848716?s=20)                                       [^25]: [Source: Insti](https://commons.wikimedia.org/wiki/File:Total_bitcoins_over_time.png)  
[^26]: [Source plan99.net](https://plan99.net/~mike/satoshi-emails/thread1.html)

