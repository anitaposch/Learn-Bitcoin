# Il prezzo di Bitcoin

## Determinare il Prezzo
Non esiste un prezzo ufficiale di bitcoin. Viene determinato in tempo reale e separatamente sulle piattaforme di exchange come Kraken, Bitstamp, Coinbase, Binance ecc. Siti come CoinMarketCap, CoinGecko e BitcoinAverage https://anita.link/average che mostrano la media globale dei prezzi dei vari exchange. Oppure puoi visitare direttamente il sito di uno degli exchange e consultare il prezzo.

Il prezzo – ovvero il tasso di cambio – è determinato dalle attività che intercorrono tra compratori e venditori di criptovalute, che scambiano in tempo reale. Più domanda c’è, maggiore sarà il prezzo. Minore è  l’offerta, maggiore sarà il prezzo. Questo è il motivo per cui l’halving è un evento di fondamentale importanza. Anche se la domanda rimane invariata, la minore disponibilità muoverà il prezzo al rialzo.

Bitcoin è un mercato aperto. La funzione del mercato è determinare il reale valore di bitcoin. Il prezzo attuale di qualunque bene su un mercato aperto è il prezzo più recente su cui le persone si sono accordate e hanno fatto scambi. Nessuno fissa il tasso di cambio, il prezzo di bitcoin segue un processo di determinazione.

## Prezzi Differenti in una Regione
Se provi a consultare il tasso di cambio di bitcoin in regioni differenti, scoprirai che ci sono differenze da nazione a nazione. Ad esempio, comprare bitcoin in Zimbabwe utilizzando la valuta locale risulterà più oneroso rispetto a comprarlo in dollari americani. Questo non è dovuto al fatto che bitcoin sia più costoso in Zimbabwe, bensì al fatto che la domanda di valuta locale sia minore. Non si possono portare i dollari dello Zimbabwe fuori dal Paese; persino gli abitanti dello Zimbabwe preferiscono i dollari americani. Pertanto, le persone dovranno pagare un surplus per acquistare bitcoin impiegando una valuta di minor valore.

## Tracciamento del Picco Massimo
Un sito utile per sapere quanto è passato dall'ultimo picco massimo (_All-Time High o ATH_) è Coingecko https://anita.link/ath

## Calcolatore Bitcoin
In merito alla difficoltà di calcolare la conversione di satoshi con altre valute, per rispondere a domande come “Quanto valgono 0,05 bitcoin o 10.000 satoshi nella mia valuta fiat?”: qui c’è un calcolatore facile da usare: https://anita.link/calc
Convertitore Bitcoin: http://preev.com
