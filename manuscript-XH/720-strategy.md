## Icebo
### Indlela yokulwa ubuthathaka kurhwebo
Ikhona indlela elula yokuthintela ubuthathaka be-bitcoin xa uyisebenzisa njengentlawulo. Xa uthenga into nge-bitcoin, ugcwalisa i-wallet yakho ngokukhawuleza ngokuthenga i-bitcoin ngemali yesiqhelo emva kokwenza intlawulo. Ngolo hlobo, awuzikulahlekelwa yimali kuba ixabiso le-bitcoin alitshintshi ngexesha elifutshane. 

### Ukuzivulela i-akhawunti yokonga imali
Thenga ibathwana le-bitcoin ngamaxesha athile - yonke imihla/ngeveki/ngenyanga. Le nto kuthiwa yi-DCA (dollar cost averaging) - okanye i-FCA (fiat cost averaging). Ngokuthenga ngamaxesha ahlukeneyo kwenza ukwazi ukungabi lixhobo lokuhla nokunyuka kwamaxabiso e-bitcoin kwixesha elide. 

Kwiiwebhusayithi ezifana no-[Bitcoin Dollar Cost Average](https://www.bitcoindollarcostaverage.com/) ungayibali imali oyenzileyo xa uthengile usebenzisa amacebo ohlukeneyo.

**I-FCA ye-Bitcoin**

Austria, Germany: [Coinfinity](https://coinfinity.co/sparplan/?ref=6716)
France: [StackinSat](https://www.stackinsat.com/)
Europe: [Relai](https://relai.ch/) Europe: [Relai](https://relai.ch/)
UK: [Coinfloor](https://coinfloor.co.uk/hodl/), [xsats](https://xsats.com/)
Australia: [Bitaroo](https://support.bitaroo.com.au/hc/en-au/articles/360042838874-Recurring-Buy-DCA-), [Amber App](https://amber.app/)
Canada: [Bull Bitcoin](https://bullbitcoin.com/)
Nigeria: [Bitnob](https://bitnob.com/)
USA: [Swan Bitcoin](https://www.swanbitcoin.com/), [River](https://river.com/)

### Ukurhweba
Zininzi iingcali zezorhwebo ku-intanethi ezicebisa abo basaqala kurhwebo ngokuhla nokunyuka kwamaxabiso e-bitcoin. Babathengisela iteknoloji yorhwebo babameme kwiindibano zocweyo ezibhatalelwayo. Ungakhe ungene kulo mgibe. Ungakhe ulinge udlale ngexesha kunye nemali yakho. Iimarike zorhwebo zinendlela yazo ezihamba ngayo futhi awunakuziqikelela. Abo bathi bangoosiyazi bangakulahlekisa. Ngaphezu koko baza kuhlawulisa imali eninzi engumrhumo worhwebo kwaye kufuneka ungalibali nokuba kufuneka uzigcine iinkcukacha zeentlawulo zorhwebo ukulungisela irhafu. Kwamanye amazwe ingeniso ye-bitcoin ayitsalwa rhafu ukuba awuyitshintshi i-bitcoin ibe yimali isithuba esingangeenyanga ezili-12. Iintlawulo nganye yorhwebo ingathathwa ngokuba yintlawulo enerhafu yayo yodwa. 

### Ezinye iimali ze-intanethi
Ezinye iimali ze-intanethi zivele emva kwe-Bitcoin. Abantu abaninzi abaqalayo bathanda ukulandela eli cebo lithi rhweba ngeemali ezahlukeneyo ze-intanethi baze batshintshe ii-bitcoin zabo ngezinye iintlobo zemali zika-intanethi. Amawaka ezinye iimali ze-intanethi zilapha: [Coinmarketcap](https://coinmarketcap.com/).  Awunakuba naxesha lakuphanda ngazo zonke kwaye ezinye azisenaxabiso. I-bitcoin yiyo esakhonyayo kwaye yiyona inkulu.  Ulwam uluvo lwelokuba ukuba ufuna ukurhweba ngeentlobo ezahlukeneyo zeemali ka-intanethi, kufuneka ube nolwazi olutyebileyo. Funda nzulu nge-Bitcoin, iindlela zokuzigcinela ngokwakho i-bitcoin, ukuvula ikhompyutha oza kuyisebenzisela ukunaniselana, izinto ezintsha ngayo ezifana ne-DeFi on Bitcoin uze ufunde nendlela zokufumana i-bitcoin.

### Ukuba bendishukume kwangethuba
Ukuba wawuyithenge ngo-2011 i-bitcoin, ngowusisinhanha ngoku. Kuyinene oku kangangokuba bendiza kuqhwabela izandla ndibe ndizisola kwelinye icala kuba uya kuba ungomnye wembinana yabantu eyabonayo ukuba kulele ubutyebi kwi-Bitcoin baze bayithenga bengaqinisekanga ukuba iza kubazalela amathole. Akukho namnye kwaba bayitsibela kuqala owayesazi ukuba i-Bitcoin iza kukhula ngolu hlobo. Kwakunzima kakhulu ukufumana izitshixo-mfihlo ngelo xesha kwaye ii-bitcoin ezininzi zabiwa okanye zalahleka. Ukuba wasinda kwelo lishwa wakwazi ukuyigcina i-bitcoin yakho, mhlawumbi wayithengisa ngo-2014 okanye ngo-2017? Akukho mfuneko yokuba usithi "Akwaba". Kusekusasa. Ukuba uqalisa ukuzifundisa nge-bitcoin, uze usebenzise i-Bitcoin ngoku, useligcuntswana labantu abayisebenzisayo. Awukashiywa lixesha lokuba ufunde nzulu nge-Bitcoin.

!Nanku umntu ocinga wayesele eshiywe lixesha ngo-2013 (resources/_too-late.png) [^73]

### Irhafu
Andiyongcali yezerhafu kodwa ndingakucebisa ukuba ufunde ngemithetho nemigaqo yerhafu yelizwe lakho. I-blockchain ye-Bitcoin izenza izinto elubala kwaye amagosa ezerhafu afuna ukuba amaziko orhwebo ukuba anikezele ngeenkcukacha zawo zorhwebo. Bugcine ubungqina beentlawulo ozenzileyo ulungiselele xa amagosa karhulumente anokuqalisa ukuphanda. 

[^73]: [Source BitcoinTalk](https://bitcointalk.org/index.php?topic=170725.0)

