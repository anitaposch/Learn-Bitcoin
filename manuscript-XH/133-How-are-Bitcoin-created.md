## Ingaba Yenziwe Njani i-Bitcoin?
Besithetha ngemigaqo kunye nemithetho yemathematika elawula indlela esebenza ngayo i-Bitcoin. Uluhlu lwemithetho lichaza indlela eyenziwa ngayo kwaze kwananiselwana ngayo i-Bitcoin. Le mithetho ingatshintshwa kuphela emva kokuba bonke abachaphazeleka kwi-Bitcoin bevumelene. Abantu, amaziko okanye oorhulumente abakwazi ukuzenzela utshintsho ku-Bitcoin.

Kule nkqubo ikhoyo ngoku yezimali ezibekwe ngokusesikweni ngoorhulumente bazo, imali yenziwa zirhuluneli zeebhanki ezinguvimba. Zizo ezigqibayo ngokuba kufuneka kuveliswe iinkozo zemali okanye kuprintwe imali engamaphepha engakanani na, kunye netyala elinokwenziwa zibhanki zikawonke-wonke, zibeka kwanezinga lemali-nzala ngolo hlobo zibe negalelo kwixabiso lemali nganye. 

Imali ye-Bitcoin yona yenziwa ngokuveliswa ngaphandle kolawulo oluvela endaweni enye, ngamanye amazwi ayiveliswa ngabantu bona abajonge iinzuzo zezopolitiko. Eli gama lithi 'ukwembiwa' lakhethwa ngabom kuba ukuvelisa i-bitcoin kuyafana nokwemba umgodi, kuba kufuneka kukho abasebenzi abasebenzisa amandla wabo ukuze kuvele i-bitcoin.

