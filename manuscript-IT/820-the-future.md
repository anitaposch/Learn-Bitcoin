# Il Futuro è Adesso

> "Il futuro è un cantiere in costruzione." - Anita Posch

Ora che hai compreso a un livello più profondo Bitcoin e come usarlo, possiamo esplorare gli sviluppi futuri che io ritengo avranno un enorme impatto. Questa sezione è stata redatta in collaborazione con Mark Kersley, con parti estratte dalla video intervista con Andreas M. Antonopoulos: [Bitcoin, Layer 2 Solutions, and the Wild West of Crypto](https://youtu.be/TsbIMg-YHQk)

## Finanza Decentralizzata – DeFi
Un'affascinante categoria di nuove applicazioni prende il nome di finanza decentralizzata, o DeFi. La finanza decentralizzata si pone l’obiettivo di espandere il concetto di libertà monetaria ispirata ed offerta da Bitcoin, introducendo questo aspetto all’intero ecosistema crypto. Va benissimo possedere bitcoin o altri asset decentralizzati, ma quando intendono acquistare, vendere oppure solamente detenere i loro asset a lungo termine, la maggioranza delle persone si affida ad un’entità centralizzata come un exchange.

Affidandosi ad un’entità centralizzata, queste persone si espongono ai rischi legati a KYC, riserva frazionaria, attacchi hacker e manipolazioni interne. La DeFi offre un’alternativa che ha meno bisogno di riporre fiducia in enti terzi grazie all’uso di smart contract programmabili. Gli asset crypto sono digitali e, in quanto tali, sono programmabili. Le piattaforme DeFi utilizzano contratti pre-programmati per eseguire funzioni che prima erano disponibili solo tramite entità centralizzate, quali swap, trading a margine, prestiti, staking e molto altro. Rimuovendo l’intermediario centralizzato e utilizzando invece  contratti visibili pubblicamente, la DeFi fornisce un livello finanziario più giusto all’ecosistema crypto. Le possibilità della DeFi sono ancora in fase di scoperta e sviluppo. Un giorno l’intero sistema finanziario globale potrebbe essere decentralizzato.

La maggioranza delle applicazioni DeFi sono sviluppate ed eseguite sulla rete Ethereum (ETH) – il secondo asset crypto per capitalizzazione di mercato al momento in cui scrivo. Ethereum è facile da usare per gli sviluppatori e si focalizza sullo sviluppo di smart contract in linguaggio Solidity. Pertanto, è risultato essere l’incubatore perfetto per le piattaforme DeFi negli ultimi anni. Casi d’uso popolari di DeFi su Ethereum sono state le borse di scambio decentralizzate (_DEX, decentralised exchange_), le piattaforme di prestito e le _stable-coin_ come USDT.

Le piattaforme DeFi possono utilizzare token provenienti da altre blockchain tramite un processo denominato _wrapping_. Questo prevede l’invio di un asset nativo di un’altra blockchain ad uno smart contract che ne àncora il valore ad un tasso di cambio fisso (_peg_). Usiamo 1 bitcoin come esempio. Il peg fisserà il bitcoin inviato e conierà la versione equivalente di quel bitcoin nella rete Ethereum. Un esempio di questo processo sono i wrapped bitcoin (WBTC) e i Ren bitcoin (renBTC). Questi token possono essere impiegati in applicazioni DeFi al posto dell’asset originario, e dato che lo smart contract mantiene l’asset d’origine, non possono manifestarsi situazioni di doppia spesa. Quando un utente vuole spostare il proprio asset verso la sua blockchain nativa, lo smart contract brucerà (un processo denominato _burn_) il token coniato ed invierà all’utente l’asset originario sulla sua blockchain nativa. Questo meccanismo consente potenzialmente ad ogni token di essere impiegato in ambiente DeFi.

Lo sviluppo di Bitcoin è lento e ha un approccio conservativo se paragonato ad altre blockchain come Ethereum. Per un buono motivo: la sicurezza. Ma gli sviluppatori di Bitcoin non sono rimasti fermi con le mani in mano – oltre al Lightning Network, sono state sviluppate molte piattaforme ed applicazioni native di Bitcoin.

### Protocolli e Piattaforme Nativi di Bitcoin

#### Rootstock
Rootstock (RSK) è una rete che tenta di portare le capacità degli smart contract su Bitcoin. Il mining è combinato con quello di Bitcoin (un processo chiamato _merged mining_), il che significa che una porzione tra il 40 e il 75% dei miner di Bitcoin processa transazioni della rete RSK. Significa inoltre che RSK è messo in sicurezza da una potenza computazionale maggiore rispetto ad ogni altra blockchain al mondo, escludendo Bitcoin ovviamente. Similmente alle soluzioni di Ethereum, RSK impiega il processo di wrapping per introdurre bitcoin nella rete. Tuttavia, siccome la rete stessa è in mining combinato dai miner di Bitcoin, può essere considerata il network attualmente più sicuro e senza fiducia, o _trustless_, per sviluppi DeFi. È un’attrattiva per i bitcoiner e per tutti quelli che desiderano soluzioni DeFi per Bitcoin, ma che non vogliono rinunciare alla decentralizzazione, alla trustlessness, e alla sicurezza offerta dalla rete Bitcoin.

Rootstock è in sviluppo dal 2014 e ha rilasciato la propria rete principale nel 2018. Il network RSK ha un tempo ridotto di creazione di ogni blocco, un processo che impiega 15-30 secondi. Si possono costruire applicazioni su RSK utilizzando tecniche simili ad Ethereum, per esempio sfruttando il linguaggio di programmazione Solidity. I costi per usare RSK sono significativamente inferiori rispetto ad Ethereum; al momento in cui scrivo, il costo delle transazioni Ethereum è in media di $60 mentre quello di RSK è mediamente $0,50. In ragione della sua velocità e del grande potenziale di personalizzazione, si possono introdurre dei _rollup_ nelle applicazioni sviluppate su Rootstock per ridurre ulteriormente la velocità e i costi di transazione, potenzialmente arrivando a cifre inferiori a $0,01 a transazione. 

#### Sovryn
Sovryn è un esempio di piattaforma costruita sulla rete Rootstock. Sovryn sta creando una piattaforma DeFi per bitcoin, e per molti altri asset, tramite un ponte (_bridge_) verso altre blockchain, inclusi Ethereum e la Binance Smart Chain (BSC).  È un sistema non-custodial e permissionless che si basa sugli smart contract, ed è principalmente usato per fare trading a margine e attività di prestito in bitcoin. Sovryn non applica alcun KYC e non chiede mai di custodire i tuoi fondi, *not your keys, not your coins!*. Attualmente propone un mercato spot a costi accessibili, trading a margine, strumenti di prestito, forniture/mining di liquidità, e qualche funzionalità di token non-fungibili (_NFT_). Usa la funzione FastBTC relay per convertire rapidamente bitcoin in Rootstock smart bitcoin (rBTC) da utilizzare su Sovryn. Futuri sviluppi vedranno l’arrivo in Sovryn di molteplici asset da molteplici blockchain, come anche un mercato di NFT, piattaforme di lancio di nuovi token, contratti perpetui e stablecoin sovra-collateralizzate garantite da bitcoin. La volonàa di Sovryn non è di essere solo un’altra piattaforma DeFi, ma il sistema operativo finanziario del mondo.

Sovryn non è una società o un’entità centralizzata. Consiste in svariati collaboratori il cui obiettivo è creare quel livello monetario trustless che idealmente avrebbe dovuto essere costruito su Bitcoin molto tempo fa. Sovryn assicura la gestione decentralizzata del protocollo attraverso una forma di sistema democratico chiamata Bitocracy, una versione evoluta di vetocrazia. Questo implica l'accumulo, o _stacking_ di token SOV in cambio di potere di voto e costi di commissione. Per essere implementate, tutte le decisioni a livello di protocollo devono superare il processo di votazione nella Bitocracy. Il meccanismo di staking assicura che i votanti siano incentivati a spendere il proprio voto consapevole a favore di proposte che beneficino l’ecosistema di Sovryn e in opposizione a proposte deleterie. Al momento in cui scrivo, Sovryn ha appena iniziato la compravendita del proprio token ed è in procinto di rilasciare diversi ponti e nuove funzioni. Sarà interessante osservare come si svilupperà il progetto.

In una intervista, il fondatore Edan Yago ha esplorato molti di questi argomenti – ascoltala al link anita.link/105

#### Thorchain
Similmente a Sovryn, Thorchain è stata fondata sulla consapevolezza che le soluzioni centralizzate per il trasferimento della proprietà di criptovalute siano fondamentalmente difettose. Nata nel 2018, Thorchain è stata creata per sostituire gli exchange centralizzati (CEX) e per facilitare gli exchange crypto decentralizzati (DEX) _cross-chain_ ovvero tra diverse blockchain. Thorchain connette blockchain differenti tramite il proprio ponte cross-chain, chiamato Bifröst Protocol. Bifröst consente lo swap di token nativi attraverso blockchain differenti, il che significa che non c'è bisogno di versioni sintetiche o wrappate dei token. Di cruciale importanza è il fatto che Thorchain sia non-custodial e decentralizzato al 100%.

Thorchain opera praticamente allo stesso modo di altri DEX, come Sovryn; utilizza un modello di liquidità automatizzato (_AMM, automated market maker_) per processare e mantenere gli scambi. Tuttavia, Thorchain non si appoggia su una blockchain terza, come ad esempio Sovryn gira su RSK. Thorchain si appoggia sulla propria blockchain indipendente, che venne programmata utilizzando Cosmos SDK. Questo ha permesso a Thorchain di imporre il suo token RUNE come l’asset base per gli swap, di modo che ogni coppia di token deve essere un _pair_ RUNE-x. Dunque gli utenti possono effettuare swap, ad esempio, tra BTC e ETH tramite il token RUNE che funge da intermediario. Di fatto funziona come un swap da BTC a RUNE e poi un altro swap da RUNE a ETH. Questo ha consentito alla funzione del token RUNE di assumere valore: RUNE può essere usato per fornire liquidità alle pool AMM in cambio di una frazione delle commissioni, e si presta anche ad essere oggetto di speculazione e scambio sul mercato aperto.

#### Babelfish Money
Nell’ambito crypto, ci sono molti token ancorati ad un sottostante che sono comunemente chiamati ‘stablecoin’. Sono molto popolari e vengono normalmente impiegati per conservare, utilizzare e trasferire valore con minima volatilità a breve termine. Ci sono molte stablecoin ancorate al dollaro americano come Tether (USDT), US Dollar Coin (USDC), Binance USD (BUSD) e DAI, tutte progettate per mantenere il valore di $1,00 per token. Se è vero che queste stablecoin sono un elemento molto utile dell’ecosistema crypto, avere stablecoin differenti su reti differenti rappresenta un ostacolo alla liquidità fluida tra piattaforme.

Prendendo il nome dal traduttore universale della ‘Guida Galattica per gli Autostoppisti’ di Douglas Adams, Babelfish intende agire come aggregatore cross-chain per tutte le stablecoin. L'obiettivo è che tutti quanto saranno in grado di usare Babelfish per convertire le varie stablecoin tra loro, e tutte saranno garantite da Bitcoin.

Il processo ricalcherà i classici passaggi dell’emissione dei token stablecoin a partire da fiat: un utente invia un tipo di stablecoin, e il protocollo conia per l’utente una stablecoin (XUSD) convertibile. Il protocollo investe la stablecoin originaria attraverso piattaforme DeFi al fine di generare un rendimento, che a sua volta finanzia la governance e una pool assicurativa sul layer 2 di bitcoin; il rendimento è poi reinvestito settimanalmente in una pool della community bitcoin - l’asset assicurativo per eccellenza.

La gestione del protocollo è controllata dalla community. Ogni volta che qualcuno utilizza il protocollo e riceve XUSD coniati, quel qualcuno riceve anche token FISH. FISH è il token di governance da cui viene attribuito potere di voto. Pertanto, gli utenti possono votare la direzione da far prendere al protocollo utilizzando questi token FISH.

Babelfish lancerà la vendita iniziale del token nella piattaforma Origin di Sovryn – una piattaforma di lancio decentralizzata regolata dalla Bitocracy di Sovryn.

#### Money on Chain
Money on Chain (MoC) è un protocollo DeFi che comprende quattro token significativi. L’idea è quella di fornire più opzioni ai bitcoiner, migliorare la performance dei loro bitcoin e dei casi d’uso, permettendo loro il controllo completo delle proprie chiavi private. Anche Money on Chain opera sulla rete RSK, focalizzando la propria attenzione su Bitcoin.

Il primo token che offre MoC è Dollar on Chain (DoC). È il primo token collateralizzato al 100% da bitcoin, e ancorato 1:1 al dollaro americano.

Il secondo è BPRO, un token che permette rendimenti passivi tramite la condivisione distribuita di profitti aggregati e altri strumenti. Chi detiene BPRO può beneficiare di leve a lungo termine gratuite, per gentile concessione di chi detiene token DoC. I detentori di BPRO inoltre guadagnano dall’estrazione di liquidità (_liquidity mining_) e dalle commissioni generate dal protocollo MoC. Essenzialmente, mantenere BPRO è come mantenere una posizione a leva leggermente lunga su bitcoin, mentre guadagni un reddito passivo dai tuoi bitcoin.

Il terzo token offerto da MoC è uno strumento BTC/USD chiamato BTCx. BTCx è essenzialmente una rappresentazione _tokenizzata_ di una posizione di bitcoin con leva lunga. Questi token vengono coniati quando un utente invia BTC allo smart contract, e vengono attribuiti ad un tasso d’interesse variabile (che è fisso alla creazione del contratto). Il pagamento dell’interesse va a chi detiene ₿PRO.

Infine, il protocollo MoC include anche un token di governance, convenientemente denominato token Money on Chain (MOC). Permette a chi detiene i MOC di ottenere potere di voto/veto e ricompense sullo staking, generate sia dalle commissioni pagate sulla piattaforma sia dall’estrazione di liquidità. Gli utenti hanno diritto ad uno sconto sulle commissioni di piattaforma quando impiegano il token MOC per un pagamento.

In conclusione, Money on Chain è un ecosistema Bitcoin autosufficiente su RSK, che mira a fornire multeplici casi d’uso decentralizzati e non-custodial specificamente per bitcoiner.

#### Liquid Network
Liquid Network è una rete federata per il regolamento delle transazioni, basata su una sidechain, utilizabile da individui e exchange, che consente transazioni Bitcoin più rapide e confidenziali, nonché l’emissione di asset digitali. È una blockchain separata che estende le funzionalità di bitcoin con tecnologie su livelli superiori. Liquid non impiega la proof-of-work, i blocchi sono validati e firmati ogni minuto da 15 funzionari. Aumenta il grado di privacy tramite l’uso di transazioni e asset confidenziali, per cui la somma e il tipo di asset trasmesso rimangono nascosti, mentre viene comunque garantito crittograficamente che non possano essere spese più monete di quante ne siano disponibili.

Ci sono vari casi d’uso per Liquid:
* Transazione veloci tra exchange
* Le persone possono utilizzare L-BTC sui wallet Blockstream Green, Aqua, Elements o Sideswap
* L’exchange peer-to-peer HodlHodl utilizza L-BTC per il proprio servizio di prestito
* L’exchange decentralizzato Bisq integrerà L-BTC come suo livello base
* Chiunque può creare nuovi asset, incluse stablecoin come Tether USDT (già supportato da Liquid) e token di sicurezza che possono essere scambiati liberamente all’interno della rete

Liquid dimostra che si può fare qualsiasi cosa con Bitcoin. Non c'è bisogno di una nuova blockchain o di un nuovo token. La valuta nativa di Liquid è L-BTC, per cui tu blocchi i tuoi bitcoin e ricevi in cambio la stessa somma in L-BTC. Pertanto, ci saranno solamente 21 milioni di L-BTC. Le transazioni in Liquid sono più economiche, più veloci e più private di quelle in bitcoin. Sebbene si tratti di una sidechain federata, le transazioni non possono essere censurate. I funzionari sono delle scatole nere che possono essere disattivate solamente dagli operatori. Il compromesso è che le transazioni di disancoramento (_peg-out_) nella blockchain di Bitcoin devono essere processate da un membro Liquid.

#### RGB
RGB è un sistema di smart contract che lavora su Layer 2 e 3 di Bitcoin e sul Lightning Network. È progettato per ottenere maggiore confidenzialità e scalabilità.

I possibili casi d’uso sono:
-   Emettere asset digitali fungibili, come azioni, obbligazioni e altre forme di strumenti finanziari
-   Creare diverse forme di oggetti da collezione (asset non-fungibili)
-   Creare e amministrare identità sovrane/decentralizzate
-   Progettaree ed eseguire altre forme di smart contract arbitrariamente complessi

Le capacità degli smart contract RGB vanno oltre ciò che è possibile fare col sistema di smart contract in stile Ethereum, fornendo un approccio più stratificato, scalabile, privato e sicuro, in cui la proprietà dello stato dello smart contract viene separata dalla creazione dello stesso smart contract.


## NFT
L’altra categoria che ritengo sia estremamente interessante è quella degli NFT, o _non-fungible tokens_. Sono token che invece di rappresentare unità di valuta, rappresentano oggetti, proprietà oprodotti unici in una forma che permette di distinguere l’uno dall’altro, e li rende pertanto non-fungibili. Pensiamo ad un’opera d’arte che è rappresentato da un documento contrattuale. Quel documento potrebbe essere un token digitale che può essere scambiato come bitcoin, o l’atto notarile della tua casa, o della tua macchina, o di un qualsiasi altro oggetto o specifico appezzamento di terreno. Si tratta praticamente di prendere cose che esistono nel mondo reale o prendere proprietà intellettuali digitali – come una canzone o un marchio – e tokenizzarli di modo che diventino qualcosa che possa essere scambiato digitalmente. Non abbiamo che sfiorato la superficie in quest'ambito, ad oggi.

La prima piattaforma NFT progettata su Bitcoin fu Counterparty, fondata nel 2014, ancora prima di Ethereum. Negli ultimi mesi, sono comparse sempre più piattaforme NFT basate su Bitcoin. Raretoshi e Azool.art sono piattaforme NFT che si basano su Liquid Network. Su Watafan vengono scambiate carte che hanno valore collezionistico, appoggiandosi agli smart contract di Rootstock. Sovryn e RGB stanno sviluppando piattaforme NFT al momento in cui scrivo questo libro.

## Governance
E infine, la terza categoria che mi rende entusiasta verso il futuro è la possibilità di applicare tutto ciò nelle aree dell’identità e della governance dell’essere umano. L’abilità di tokenizzare l’identità umana, dove non hai più bisogno di rivelare chi sei ma puoi scegliere di rivelare alcuni aspetti in certi momenti. Posso provare di avere una laurea universitaria utilizzando un token non-fungibile senza doverti dire il mio nome. Posso provare di avere la patente di guida senza fornirti i dettagli di tutta la mia storia. Posso provare che ho merito creditizio, o che sono affidabile, vaccinato o qualsiasi altra caratteristica tu possa immaginare. Tutti questi token che si possono assegnare agli individui ti permettono di avere il pieno controllo di questi aspetti, senza bisogno di un governo o di una società come Facebook per dimostrarlo. Inoltre, puoi usare questi token a scopo di governance. L’abilità di votare all’assemblea di condominio, all’associazione genitori-insegnanti, al mio comune, e più su fino alle elezioni delle Nazioni Unite come uno fra i 7 miliardi e mezzo di cittadini di questo pianeta aventi un voto tramite token digitale. Con queste tecnologie, cambiamenti radicali verso la democrazia diretta sono possibili.

Questi sono temi che verranno discussi tra 10, 15, 20, 25 anni. Ma se comprendi come funziona questa tecnologia e vedi i semi che stiamo piantando oggi, puoi vedere come questi argomenti sono i naturali sviluppi germogliati da questa tecnologia.
