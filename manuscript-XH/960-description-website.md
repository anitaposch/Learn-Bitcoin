- [Author](https://learnbitcoin.link/#author)
- [Introduction](https://learnbitcoin.link/#intro)
- [Testimonials](https://learnbitcoin.link/#recommendation)

I-(L)earn Bitcoin yintshayelelo ecacileyo nefundekayo yayo yonke imiba enxulumene nesi sihlobo. Le ncwadi icacisa imiba ebathathe iminyaka abantu abasebenzisa i-Bitcoin ukuyifunda ngokukhawuleza. Ikunika izizathu kunye nendlela yokuqalisa ukufunda nokuzenzela ubutyebi ngayo. Indlela ehlelwe ngayo apho usuka kwesinye isihloko ungene kwesinye lula kwenza ukuba kube khaphu-khaphu ukuyiqonda i-Bitcoin.

**Faka i-odolo [ebook (epub, mobi) yale ncwadi uze uhlawule nge-bitcoin**

**i-Paperback 

## Intshayelelo
""Ukucacisela uwonke-wonke nge-bitcoin kunzima kakhulu. Kuba ayikho enye into efana ne-bitcoin." Satoshi Nakamoto

I-(L)earn Bitcoin yincwadi eluncedo kakhulu xa ufuna ukufumana izizathu zokusebenzisa i-Bitcoin kunye nendlela yokuyisebenzisa. Inika ingcaciso ngayo yonke imiba enxulumene ne-Bitcoin ukusuka kweyobugcisa kweyoqoqosho, upolitiko kunye negalelo layo kwezentlalo ukuya kwindlela enxulumana nayo nale nkqubo yezimali ikhoyo ngoku. Icacisa amanyathelo ekufuneka alandelwe okuziqhelanisa uze usebenzise olu hlobo lwemali lutsha ize ikunike neengcebiso ezinomhluzi malunga nokuyithenga ngokukhuselekileyo, ukuhlawulwa ngayo kunye neendlela zokuyigcina. Ukufikelela kwinqanaba lobutyebi kuza kwenza ukuba uzive ungekho phantsi kolawulo lwamntu futhi nemali yakho isezandleni zakho.

Le ncwadi ikucacisela ngokuba yintoni imali, isuka phi, imbali yayo, iteknoloji esetyenziswa kwi-blockchain kunye ne-Bitcoin uqobo. Ikucacisela ngezizathu kunye neendlela zokusebenzisa i-Bitcoin ngelithuba iphikisa ubuxoki obuthe ndi-i ngeentlobo zezimali zika-intanethi. Ilanda imbali ye-Bitcoin ukususela oko yazalwayo ngo-2009 kwaye inika nengxelo ngokuza kwenzeka kwimali ye-intanethi kule minyaka izayo isebenzisa i-Bitcoin njengomzekelo.

Nangona nje amajelo eendaba amakhulu kunye noosoqoqosho baseNtshona becinga ukuba i-Bitcoin yimali engenakuthenjwa, injongo zam kukufundisa abantu nge-Bitcoin ndibacacisele ukuba ibangela ukuba icandelo lezimali lingabinabantu libadlela indlala futhi nangotshintsho eluzisayo eluntwini. Into ekungathethwayo ngayo yindlela eluncedo ngayo into yokuba kubekho imali engafuni mvume yamntu, engalawulwa mntu, eyimali eku-intanethi engenzeli dolo bani futhi nehlala ikho.

Kweza zahluko zokugqibela, ndiza kugxininisa kubuxhaka-xhaka obusetyenziswayo bokunaniselana nge-Bitcoin (BTC) kunye nendlela onokuyifumana wakugqiba uyigcine ngayo. Nawe uza kufunda ukukwazi ukuzisebenzisela ngomzimba ongenaxhala uqale ngemali encinci, nokuba ungakuthintela njani ukuba ube lixhoba loonqevu ndigqithe apho, kodwa ndingashiyelelanga nto futhi ndingashiyanga mntu ngasemva, ndinyathele umba wokuzibekela imali ozenzela yona elugcinweni, ihlale ixesha elide. 

Le ncwadi ayikuniki zingcebiso ngezimali okanye isikhokelo sokurhweba ngezabelo usebenzisa ezi ntlobo zemali zika-intanethi zikhoyo zigcwele indawo yonke. Ukuba wena ufuna indlela yokuzenzela imali ngokukhawuleza, wakugqiba uyitye uyiqwele ngomzuzwana, ndiyakucebisa, ungazihluphi ngokufunda le ncwadi. Le ncwadi yeyabantu abafuna ukuxhamla nokufunda baze bayiqonde imigaqo esisiseko ye-Bitcoin baze bakwazi ukuzilawulela imali yabo ngokwabo njengabantu abanamagunya namalungelo agcweleyo.

## Ikhethwe 
Ngu-Anita Posch [Anita Posch](https://anitaposch.com/) litshantliziyo le-Bitcoin, umbhali [podcaster](https://bitcoinundco.com/en/), usomashishini kunye nomsasazi wenkqubo ethi Anita Posch show. Ngumseki we-Bitcoin for Fairness - iphulo lokufundisa elingenzi nzuzo. I-Bitcoin luhlobo lwemali evela ebantwini nayo iyeyabantu. Imithetho eyilawulayo ayinakusetyenziswa gwenxa - ngoorhulumenente okanye zizinhanha. Oku kuqinisekisa ukuba akukho mntu udlelwa indlalo into leyo ingenakwenzeka kwiinkqubo eziqhutywa ngabantu. Inika abantu abahlelelekileyo, abafana nabantu abaphuma kumazwe asaphuhlayo, oomama, kunye nabantu abayinxalenye yeentlanga ezinabantu abambalwa abaphantsi kwengcinezelo ithuba lokubambisana kwimiba yehlabathi ngendlela ekhululekileyo nebucala. Eli lungelo lokunaniselana ngemali, ngolo hlobo kunikwe abantu amathuba okuba bavelise ubuchule babo kunye nezakhono zokuyila, yile nto kanye ithandwa ngu-Anita Posch.

Bhalisa ube lilungu likaLindixesha wam osimahla omalunga ne-(L)earn Bitcoin

