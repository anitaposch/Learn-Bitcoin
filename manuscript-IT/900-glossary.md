# Glossario

**Effetto Cantillon**
L’economista francese Richard Cantillon suggerì che l’inflazione avvenisse per gradi e che la nuova fornitura di denaro avesse un effetto localizzato sull’inflazione, dando effettivamente origine al concetto di moneta non neutrale. Inoltre, sostenne che i primi a ricevere nuova moneta godessero di una qualità della vita più elevata a spese di quanti l'avrebbero ricevuta in seguito.[^79]

**Banca centrale**
Una banca centrale, o autorità monetaria, è un’istituzione che gestisce la valuta e le politiche monetarie di uno Stato o di un’unione monetaria formale, e sovrintende al sistema delle banche commerciali. [^80]

**Valuta**
Una valuta è un sistema di denaro di uso comune definito dai governi. Molte giurisdizioni definiscono la propria valuta nazionale come moneta a corso legale: è denaro che per legge viene dichiarato valido per saldare dei debiti e non può essere rifiutato come mezzo di pagamento.

**Moneta fiat**
Una valuta (mezzo di scambio) stabilita come moneta, spesso da un regolamento governativo. La moneta fiat non ha valore intrinseco e non ha valore d’uso (o utilità inerente, come possono averla la pelle di una mucca o di un castoro). Ha valore solamente perché c'è un governo che garantisce tale valore, o perché le parti coinvolnte in uno scambio commerciale ne concordano il valore.[^81] Tutte le valute nazionali sono valute fiat. Dal 1971 le valute fiat non sono garantite da un valore sottostante in oro. Il termine latino “fiat” significa “_che sia così_”.

**Riserva frazionaria**
La riserva frazionaria, praticata dalle banche commerciali di tutto il mondo, prevede che le banche accettino depositi dai propri clienti ed eroghino prestiti, detenendo come riserva una somma pari solamente ad una frazione dei depositi. Le riserve bancarie sono tenute in contanti presso la banca stessa oppure come saldo presso una banca centrale. La banca centrale del Paese determina l’ammontare minimo che le banche devono obbligatoriamente detenere in asset liquidi, chiamato “obbligo di riserva” o “coefficiente di riserva”. Questo ammontare varia da Paese a Paese. A marzo 2020 la FED abolì questo vincolo dell'obbligo di riserva a causa della pandemia. Canada, Regno Unito, Nuova Zelanda, Australia, Svezia e Hong Kong non hanno alcun obbligo di riserva.

**Full node**
Un _full node_ è un software che valida tutte le transazioni e i blocchi. Puoi far funzionare un full node sul tuo computer di casa o su un Raspberry Pi. Quasi tutti i full node contribuiscono alla rete accettando transazioni e blocchi da altri full node, validando quelle transazioni e quei blocchi, e trasmettendoli ad altri nodi. Sono una parte della rete peer-to-peer.

**Hasher**
Un dispositivo di computer specializzato, chiamato ASIC, che è usato esclusivamente per il mining di Bitcoin.

**Fondo Monetario Internazionale**
L’FMI è un’istituzione finanziaria internazionale con base a Washington, D.C., che consiste di 190 Paesi che collaborano per promuovere la cooperazione monetaria globale, assicurare la stabilità finanziaria, facilitare il commercio internazionale, promuovere l’occupazione e la crescita economica sostenibile e ridurre la povertà nel mondo, dipendendo sistematicamente dalla Banca Mondiale per le proprie risorse. Formatosi nel luglio 1944 alla conferenza di Bretton Woods, scaturendo principalmente dalle idee di Harry Dexter White e John Maynard Keynes, venne formalmente istituito nel 1945 da 29 Stati Membri, con l’obiettivo di ristrutturare il sistema monetario internazionale. Oggi gioca un ruolo centrale nel gestire gli squilibri della bilancia dei pagamenti e delle crisi finanziarie internazionali. I Paesi contribuiscono a stanziare i fondi dell’FMI sulla base di un sistema di quote, e possono attingere ad essi chiedendo prestiti in caso di difficoltà finanziaria. [^82]

**Prestatore di ultima istanza**
Un prestatore di ultima istanza è quell’istituzione del sistema finanziario che agisce come fornitore di liquidità a beneficio di un istituto finanziario che non riesca ad ottenere sufficiente liquidità sul mercato del prestito interbancario e abbia esaurito le altre fonti di approvvigionamento. Si tratta a tutti gli effetti di una garanzia governativa di liquidità a beneficio degli istiti finanziari. [^83]

**M0 Base monetaria**
La base monetaria (M0) è l’ammontare totale di una valuta nella propria forma fisica di banconote e monete metalliche, che si trova o in libera circolazione nelle mani del pubblico oppure sotto forma di depositi detenuti dalle banche commerciali presso le riserve della banca centrale. [^84]

**M1 Liquidità primaria**
M1 è un aggregato monetario che include la valuta in forma fisica, i depositi a vista, i traveler’s check e altri depositi in conto corrente. M1 non include gli asset finanziari, come i libretti di risparmio e le obbligazioni.[^85]

**M2 Liquidità secondaria**
M2 è un aggregato monetario che include il denaro contante, i depositi a vista e i depositi facilmente convertibili in denaro contante, come i libretti di risparmio, i titoli del mercato monetario, fondi comuni di investimento. Questi asset finanziari sono meno liquidi rispetto all’M1 e meno adatti come mezzo di pagamento, ma possono essere convertiti velocemente in denaro contante o depositi bancari. L’aggregato M2 viene analizzato con attenzione in quanto indicatore della massa monetaria e della inflazione futura, oltre che essere espressione degli obiettivi della politica monetaria delle banche centrali.[^86]

**Panopticon**
Il panopticon è un tipo di costruzione penitenziaria e un sistema di controllo progettato nel XVIII secolo dal filosofo e socialogo inglese Jeremy Bentham. Il concetto della progettazione è quello di permettere ad un singolo guardiano di osservare tutti i prigionieri senza che questi siano in grado di capire se stiano essendo controllati o meno.[^87]

**Rete peer-to-peer**
Un sistema di partecipanti equipotenti ed ugualmente privilegiati, pertanto privo di gerarchia nella rete. La rete peer-to-peer di Bitcoin è un sistema decentralizzato di computer che eseguono il software di Bitcoin, validano le transazioni e le propagano.

**Reipotecazione**
La reipotecazione è una pratica in base alla quale banche ed intermediari finanziari utilizzano - per i propri scopi – asset depositati come collaterali dai loro clienti.

**Seed**
12-24 parole che nella maggioranza dei wallet disponibili nel mercato (wallet HD) producono le chiavi private/pubbliche che controllano i tuoi fondi sulla blockchain. Chiunque sia in possesso del seed ha il controllo delle chiavi e, pertanto, dei fondi associati agli indirizzi corrispondenti.

**Capitalismo della sorveglianza**
Termine coniato da Shoshana Zuboff. Descrive la sistematica mercificazione dei dati personali da parte di società centralizzate e monopolistiche, il cui intento principale è quello di trarne profitto.

**Wallet**
Software o hardware che gestisce i tuoi indirizzi e le chiavi private dei tuoi bitcoin. Usalo per inviare, ricevere e conservare i tuoi bitcoin.

[^79]: [Cantillon Effect on Wikipedia](https://en.wikipedia.org/wiki/Richard_Cantillon)  
[^80]: [Central bank on Wikipedia](https://en.wikipedia.org/wiki/Central_bank)  
[^81]: [Fiat money on Wikipedia](https://en.wikipedia.org/wiki/Fiat_money)  
[^82]: [IMF on Wikipedia](https://en.wikipedia.org/wiki/International_Monetary_Fund)  
[^83]: [Lender of last resort on Wikipedia](https://en.wikipedia.org/wiki/Lender_of_last_resort)  
[^84]: [Monetary Base](https://www.investopedia.com/terms/m/monetarybase.asp)  
[^85]: [M1 Money](https://www.investopedia.com/terms/m/m1.asp)  
[^86]: [M2 Money](https://www.investopedia.com/terms/m/m2.asp)  
[^87]: [Panopticon on Wikipedia](https://en.wikipedia.org/wiki/Panopticon)
