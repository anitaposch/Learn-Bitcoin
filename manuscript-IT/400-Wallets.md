## Tipi di Wallet

Esistono differenti tipi di wallet che variano a seconda del dispositivo utilizzato, dei requisiti di sicurezza e delle criptovalute supportate. Per aiutarti a decidere quale wallet possa essere più adatto a te, ti fornirò una guida con alcuni ragionamenti sugli standard dell'industria. Alla fine sarai in grado di selezionare il wallet che meglio si adatta ai tuoi bisogni. Dato che Bitcoin è una tecnologia nuova, i software dei wallet sono in costante cambiamento. Tieni in considerazione che dovrai tenere il wallet sempre aggiornato, e talvolta anche cambiarlo con quello di un altra casa produttrice a causa del rilascio di nuove funzionalità; vengono costantemente rilasciati nuovi wallet sul mercato. Questa cosa non deve scoraggiarti, voglio solo che tu ne sia consapevole. Nel corso degli ultimi anni ho utilizzato numerosi wallet al fine di testarli o per poter sfruttare nuove funzionalità. Pertanto, ti consiglierò wallet che io stessa ho utilizzato e che godono di ottima reputazione tra gli esperti dell’industria.

### Sicurezza del Wallet

Più il software di un wallet è resistente ad attacchi provenienti dall'esterno via internet, più è sicuro. Pertanto, la categorizzazione basilare da farsi è tra le soluzioni di storage _hot_ e _cold_. Gli hot wallet, come i wallet su smartphone e computer, sono app che si connettono a internet e dunque corrono il rischio di subire attacchi hacker, virus, regolamentazioni e rischi di controparte. Le soluzioni cold wallet, come i wallet su hardware, non sono mai connesse online e quindi sono molto più sicure.

Aggiungiamo che il tuo smartphone, che sia Android o iOS, è più sicuro del tuo laptop o PC. I sistemi Windows sono meno sicuri dei dispositivi Apple, al momento in cui scrivo. All'interno dei vari sistemi operativi degli smartphone, non vi sono rilevanti differenze nel livello di sicurezza.

Oltre alle considerazioni precedenti, devi valutare l’utilizzo di un wallet che supporti le criptovalute di tuo interesse. Dato che questa guida è incentrata su BTC, ti suggerisco l’utilizzo di un wallet esclusivamente per bitcoin. Più criptovalute il software di una app di wallet deve gestire, più complesso è lo sviluppo e il mantenimento del suo software da parte del produttore. Maggiore complessità comporta rischi più alti di errori e vulnerabilità.

Negli anni successivi al rilascio di Bitcoin, l'utilizzo di un hardware wallet ha dato prova di essere il metodo migliore per la conservazione e il mantenimento delle chiavi private. Un hardware wallet è un dispositivo portatile, simile a una chiavetta USB, che conserva le chiavi private offline.

Gli hardware wallet necessitano di manutenzione e di un computer o smartphone. Se non intendi preoccuparti di aggiornare il software o non possiedi uno di questi dispositivi, puoi optare per il Card Wallet come alternativa di cold storage. Si tratta di un prodotto di Coinfinity, il primo broker austriaco di bitcoin, in associazione con l'Austrian State Printing House.

### Standard dell'Industria
In ogni caso, devi riporre un certo grado di fiducia nel produttore del wallet. Le **soluzioni di cold storage preferite e raccomandate dall’industria sono gli hardware wallet**.

A seconda della cifra che il tuo wallet deve gestire, è buona norma utilizzare una combinazione di **wallet per smartphone per i piccoli importi che vuoi avere sempre con te** e un **hardware wallet per i grandi importi, come i risparmi che terresti nel tuo conto corrente bancario**.

Se i tuoi fondi in bitcoin raggiungono un ammontare tale che preferiresti tenerli ancor più al sicuro, dovresti cercare soluzioni multi-firma. Ma stai attento: le soluzioni multi-firma **non sono adatte ai principianti**! Devi veramente sapere cosa stai facendo.

In alternativa puoi rivolgerti ai servizi della società Casa, che offre soluzioni multi-firma leader nel settore. Oppure puoi utilizzare diversi hardware wallet per ripartire i tuoi fondi in diversi dispositivi, diminuendo il rischio di malfunzionamenti del dispositivo o di difetti lato produttore.

## Panoramica di Raccomandazioni sul Wallet

### Hot Storage

**Wallet per Smartphone**
Per iOS e Android

* [Blockstream Green](https://blockstream.com/green/) (Bitcoin non-custodial, Liquid)
* [Breez Wallet](https://breez.technology/) (Lightning non-custodial)

Se vuoi usare entrambi - sia Bitcoin che i micropagamenti sul Lightning Network - con un solo wallet:

* [Muun Wallet](https://muun.com/) (Bitcoin e Lightning non-custodial)
* [Blue Wallet](https://bluewallet.io/) (Bitcoin non-custodial e Lightning custodial)
* [Electrum](https://electrum.org) (Bitcoin e Lightning non-custodial, per utenti più esperti)

**Wallet per Computer**  
Considerati i rischi di sicurezza menzionati precedentemente, io non uso software wallet sul mio computer, ad accezione di quelli che utilizzo in combinazione con gli hardware wallet. Per fare questo, scelgo Sparrow o il software nativo del produttore dell'hardware wallet.

* [Blockstream Green](https://blockstream.com/green/) (Bitcoin non-custodial, Liquid)
* [Blue Wallet](https://bluewallet.io/) (Bitcoin non-custodial e Lightning custodial)
* [Sparrow](https://sparrowwallet.com/) (Bitcoin non-custodial)
* [Electrum](https://electrum.org) (Bitcoin e Lightning non-custodial, per utenti più esperti)

### Cold Storage
**Hardware Wallet**

Gli hardware wallet gestiscono le tue valute, gli indirizzi bitcoin e le chiavi private associate senza che questi "tocchino" mai internet. Anche se il tuo dispositivo viene infettato da un virus o violato da un hacker, i tuoi fondi sono al sicuro e tu sarai in grado di inviare e ricevere pagamenti. Con questi dispositivi esterni c'è bisogno che tu confermi le transazioni manualmente – questa operazione assicura che nessuno possa violare il tuo computer e sottrarre i tuoi fondi.

I seguenti produttori e dispositivi si sono affermati nel segmento degli hardware wallet negli ultimi anni. SatoshiLabs di Praga produce hardware wallet dal 2012. La società parigina Ledger è stata costituita nel 2014. SHIFT Cryptosecurity di Zurigo è sul mercato dal 2015, e la società canadaese Coinkite è nell’ambiente Bitcoin dal 2012.

* BitBox02 edizione bitcoin-only (i miei lettori possono ottenere uno sconto del 5%) - SHIFT Cryptosecurity https://anita.link/bitbox02
* Trezor One, Model T - SatoshiLabs https://anita.link/trezor
* Ledger Nano S, Nano X - Ledger https://anita.link/ledger
* Coldcard (per utenti esperti) - Coinkite https://anita.link/coldcard

Coldcard si distingue dagli altri modelli elencati perché è un dispositivo _air-gapped_, ovvero che può essere usato senza connettersi mai ad un computer. Ecco perché alcune persone lo ritengono una soluzione di storage _cold-cold_, rivelandone un superiore grado di sicurezza. Ai principianti, raccomando uno dei primi tre dispositivi elencati.

Non acquistare mai hardware wallet da sconosciuti su eBay o Amazon, e ovviamente non acquistarli di seconda mano. Comprali sempre direttamente dal sito del produttore, dalla pagina Amazon ufficiale del produttore o da un distributore di cui ti fidi. Assicurati che il dispositivo sia sigillato come da indicazioni sul sito del produttore. La maggioranza dei dispositivi raccomandati precedentemente sono consegnati in confezioni a prova di manomissione, per assicurare che il dispositivo non sia mai stato utilizzato in precedenza e che non sia stato manipolato. Ledger ha deliberatamente scelto di non utilizzare sigilli a prova di manomissione perché anche questi potrebbero essere contraffatti. I dispositivi Ledger originali contengono un chip di sicurezza che previene la manomissione fisica e permette all’utente di poter verificare l’integrità sia del software sia dell’hardware seguendo le linee guida di Ledger. In ogni caso, nessun produttore invia il seed assieme al dispositivo!

In aggiunta al dispositivo, il venditore include un software per la gestione delle tue valute. Per ragioni di privacy, molti utenti usano il wallet del venditore solamente per completare l’inizializzazione e il backup del dispositivo (annotandosi il seed), e per gli aggiornamenti del firmware. In seguito, usano un wallet come Electrum per gestire le proprie valute.

**Wallet Offline**  
**Paper Wallet**  
Su internet troverai raccomandazioni ad usare i paper wallet. Sono degli indirizzi bitcoin generati automaticamente con le loro chiavi private e pubbliche, che puoi stampare su un foglio di carta. Visto che li generi e stampi da te, non devi fondamentalmente spenderci nulla. Tuttavia, generarli in sicurezza risulta complicato. Le misure di sicurezza che devi applicare sono estremamente elevate. **Ne sconsiglio l’uso**.

Onestamente, se non sei intenzionato a spendere i 50-100 USD necessari all’acquisto di un hardware wallet per mettere in sicurezza importi maggiori rispetto a quelli che puoi avere comodamente sul tuo smartphone, dovresti innanzitutto riconsiderare l'uso di bitcoin come riserva di valore.

Se semplicemente non puoi permetterti un hardware wallet, utilizza il tuo telefono nel frattempo. Non appena avrai risparmiato fondi a sufficienza, provvederai a comprare un hardware wallet.

**Card Wallet**  
Il Card Wallet (prodotto) è in linea di principio un paper wallet, ma è prodotto da professionisti che adottano alti standard di sicurezza. Tuttavia, devi comunque fidarti che il produttore non registri le chiavi private sulle card. Puoi utilizzare il Card Wallet come alternativa qualora non possedessi un computer o smartphone, oppure se non volessi prenderti cura del mantenimento del tuo wallet hardware. https://cardwallet.com/anita (i miei lettori ottengono uno sconto del 20%).

**La soluzione di cold storage preferibile e raccomandata dall’industria è l'hardware wallet**.
