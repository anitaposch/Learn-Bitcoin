# Amanqanaba OkuFumana Ubutyebi
> "Ukuba ayibhaliswanga ngawe, ayiyoyakho." -**Andreas M. Antonopoulos**

Njengoko ufundile kwezi zahluko zingaphambili, into egunye ngayo i-Bitcoin kukuba ayikwazi ukuvalwa ngenxa yemithetho, into leyo ekhokelela ekubeni ukwazi ukuba nemali yakho. Oko kukuthi - ngaphandle kwezi bitcoin ziqingqiweyo zizizigidi ezingama-21 - yinto eyohluke ngayo kwezinye iintlobo zemali. Iyakukhusela ekubeni kude kufuneke ukuba wonyulwe ematyaleni njengoko kwakwenzekile eCyprus ngo-2014 kunye nokuhla kwexabiso okubangela ukuba imali eselugcinweni ingabinaxabiso. Iyakuphelisa ekubeni unyanzeleke ukuba uvule ityala lokwenza izinto ngeebhanki kunye namanye amaziko abonelela ngeenkonzo zezimali. Inceda ukuba imali yakho uyilawule ngokwakho, ukwazi ukuya nokuba kukweliphi ilizwe uphethe imali yakho. Ilolunye uhlobo lwemali esinokulusebenzisa, xa sifuna ukuyeka le mali yesiqhelo - into nje oyidingayo ngala magama alandelayo:

> I-Bitcoin ayikwazi kuhluzwa nokuthotywa ixabiso. Zimpawu zayo ezibaluleke kakhulu ezi." - **Anita Posch**

Ukuba awulibetheleli ngqondweni olu lwazi luchazwe ngasentla, awuzikuxhamla kwi-bitcoin.

## Imingcipheko yokungazigcinela ngokwakho ii-wallet zakho
Kubalulekile ukuqonda ukuba kukho umahluko omkhulu phakathi kwe-wallet ephantsi kolawulo lwakho nengekho phantsi kolawulo lwakho.  Uyakwazi ukulawula nokuxhamla ubutyebi be-bitcoin ngokuba i-wallet ye-bitcoin ibe selugcinweni lwakho. Ubuxhaka-xhaka bokutshintsha imali ye-intanethi obufana ne-Coinbase, Kraken, Binance, Bitpanda, njl njl, abunikezi ngezitshixo-mfihlo zakho kwi-wallet yakho. Nangona kungenza izinto lula ukuba i-bitcoin yakho ibe kwi-wallet ephantsi kweendawo enye eelawula ii-wallet, kodwa oku akwahluka kwinkqubo yeebhanki. I-Bitcoin ekwiziko lokutshintsha i-bitcoin ayoyakho, into leyo inokwenza ingxaki xa obo buxhaka-xhaka bokutshintsha imali ye-intanethi bungahlaselwa zizikrelemnqa zika-intanethi, into leyo esele ikhe yenzeka izihlandlo ezimbalwa. Umzekelo, mandikukhumbuze nge-Mt. Gox, olo hlaselo lwakhe lwalukhulu ku-intanethi olwenzeka ngo-2014. I-akhawunti zabantu zivalwa imihla le okanye ii-bitcoin ezingaqondakaliyo ziyavalwa, kwakunye nokumiswa korhwebo ngenxa yemithetho. La maziko, kunye nezi zinto zikhankanywe ngasentla, afuna ubhalise uze unike zonke iinkcukacha ezifunwayo ngokwe-KYC (imithetho efuna iinkcukacha zabantu abasebenzisa ezi nkonzo nechasene nokuthutyeleziswa okanye ukugudiswa kwemali), engumqobo othintela iibhiliyoni zabantu, ebabangela ukuba bangakwazi ukusebenzisa iibhanki futhi nala okutshintsha imali zika-intanethi. Ukongeza apho, le mithetho ye-KYC ibeka iinkcukacha zakho eziyimfihlo esichengeni. Ngentlahla, i-Bitcoin yeyomntu wonke. Ukuze usinde kwezi ngxaki zokusebenzisa i-wallet engekho phantsi kolawulo lwakho, kufuneka kwasekuqaleni ukhethe uhlobo lwe-wallet ephantsi kolawulo lwakho.

> "Olu luvo lokuba imali esebhankini ikhuselekile kunemali ephantsi komatrasi luluvo lwezinhanha." - *Andreas M. Antonopouloso**

Abantu abangaphumi kumazwe atyebileyo ehlabathi abanazo iibhanki ze-akhawunti ezikhuselekileyo. Banentlahla abo banazo. Ungakhetha ukuba imali usuke uyiyeke ikwiziko lokutshintsha imali kuba ungafuni umsebenzi wokuzigcinela imali yakho ngokwakho. Ungakwenza oko, kodwa uSatoshi Nakamoto yena wayengafuni ukuba imali uyigcine ngolo hlobo kwaye oku kukubeka emngciphekweni omkhulu. 

Wakuba ufundile waze wawalandela amanqanaba endlela eya ebutyebini, uza kubona ukuba akunzimanga njengokuba ubucinga. 

## Amanqanaba Amathathu Okutyeba
> "Inkululeko ihamba noxanduva." - **Gq Stephanie Murphy**

UStephanie Murphy, omnye wabasasazi benkqubo ye-podcast ethi: "Speaking of Bitcoin", amanqanaba aya ebutyebini uwafanisa neziteps ekunyukwa ngazo ezinamanqwanqwa ahlukeneyo amele amanqanaba ahlukeneyo obutyebi. Njengoko i-Bitcoin ibubuchwepheshe obukhulayo, inqanaba lobutyebi umntu anokufikelela kulo litshintsha rhoqo. Le ncwadi isisikhokelo sakho sokunceda ukuba ufike kwinqanaba lesi-2: "Ukuba izitshixo-mfihlo zezakho buqu, ne-bitcoin yeyakho". Ukufikelela kwela nqanaba lithi "Ungasuke uthembe nje, qala uqinisekise" kuba lula kakhulu ngokuhamba kweminyaka. Okwanguku lifuna ulwazi ngeteknoloji kunye nexesha nezinye izixhobo eziluncedo, kodwa ngokomthetho wakhona, wonke umntu angakwazi ukufikelela kulo. 

![3 steps to financial sovereignty](resources/_staircase-sovereignty-3-steps.png) [^68]

**Abasaqalayo/Kwagqusha** Awukabinayo i-bitcoin kweli nqanaba, kodwa ke kuba ufunda le ncwadi yam, lo nto ithetha ukuba uyafuna ukuba ne-Bitcoin, kodwa awukabinayo ngoku.

**Umgangatho wokuqala** Uqalisa ukwazi nge-BTC malunga ne-wallet engekho phantsi kolawulo lwakho ekwiziko elilawulwa ndawonye, kodwa izitshixo-mfihlo azikho kuwe. Kodwa unako ukungaxhomekeki kuba unemali ye-intanethi hayi nje le iqhelekileyo yodwa. Kodwa awunakuthi awuxhomekekanga kakhulu kuba usaxhomekeka kunozakuzaku, into leyo inceda ukuthintela le mingcipheko ilapha ngasentla. "Usekwela nqanaba lithi: "ukuba ayisositshixo-mfihlo sakho loo nto ithetha ukuba ayiyo-bitcoin yakho.

Xa imeko zivuma, uyakwazi ukulitsiba inqanaba lokuqala uye kwelesibini ngokukhawuleza.

**Inqanaba lesibini** Izitshixo-mfihlo zakho ziba kuwe uze uzigcinele ngokwakho xa i-wallet iphantsi kolawulo lwakho yona oza kuqalela kuyo. Eli linqanaba eliphezulu lobutyebi. Ungafikelela kulo usebenzisa i-wallet yeselula apho uza kugcina khona imali encinci - kwaye yiyona ingcono futhi neyona ikhuselekileyo - okanye i-wallet ekwikhompyutha yona egcina imali ezizixa ezikhulu. Xa ulapha ufikelele kwinqanaba elithi "izitshixo-mfihlo zakho, i-bitcoins zakho". Ufikelele kwelona nqanaba liphezulu lokutyeba nge-bitcoin.

Ukusukela apha la amanqanaba ngawabo kudala beyisebenzisa i-bitcoin. Xa uhleli uyakwazi ukuzilawulela i-bitcoin yakho, iinkcukacha zakho ziyimfihlo ukuba iphethwe nguwe imali yakho.

**Inqanaba lesithathu** Imali yakho ayixhomekekanga mntwini uyazenzela ngokudibanisa i-wallet yakho ekubuxhaka-xhaka bekhompyutha kwikhompyutha yakho osebenza kuyo. Xa ufakele obu buxhaka-xhaka, awukwazi nje ukuvula ubone kunye nokufumana iinkcukacha malunga neentlawulo ozenzileyo koko nokuqinisekisa i-bitcoin eyiliweyo kunye nokuqinisekisa iintlawulo ungakhange usebenzise oonozakuzaku bobu buchwepheshe. Awunyanzelekanga ukuba uthembe omnye umntu kwaye uyakwazi nokuqinisekisa iinkcukacha zakho zihlala ziyimfihlo. **"Uyibhanki wena buqu** kwaye ngoku ufikelele kwela nqanaba lithi **Ungasuke uthembe nje, qala uqinisekise**

Ungafakela nobunye ubuxhaka-xhaka bale mihla bokuzikhusela. Zininzi iintlobo zabo.

Xa sele ufikele kwinqanaba lokugqibela, kuza kuvela iinkqubo zezimali ezingalawulwa endaweni enye ezifana nokubolekana imali kusetyenziswa i-bitcoin.

Ekugqibeleni, ukuba ufuna ukulwa ukuhla kwamaxabiso emali uze usebenzise i-Bitcoin njengemali ehlala inexabiso ngoku ujonge, **ukufikelela kwinqanaba lesi-2, "izitshixo-mfihlo zakho, i-bitcoin yakho"**. Ndiza kubonisa indlela yokufikelela kweli nqanaba lokutyeba kwezi zahluko zizayo.

[^68]: Anita Posch

