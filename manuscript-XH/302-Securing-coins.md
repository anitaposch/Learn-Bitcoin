## Ukukhusela Imali Yakho
Njengoko sitshilo kwesi sahluko singaphambili, injongo yethu kukufikelela kwinqanaba elithi: "Ukuba izitshixo-mfihlo zezakho, ne-bitcoin yeyakho"

Ukuze ukwazi ukuthenga, ukusebenzisa nokugcina i-bitcoin, udinga:

* I-wallet ka-Bitcoin = yindawo ogcina kuyo imali yakho ka-intanethi. Owona mzekeliso ucacileyo ungathi izitshixo-mfihlo sakho sika-intanethi seetyesana zokugcina imali.
* Iidilesi ze-Bitcoin = idiless enye okanye ezinizi zemali yakho eku-blockchain, idilesi eza kuthunyelwa kuzo imali yakho (ngamafutshane, imali engasetyenziswanga i-UTXO)
* Imbewu = iinkcukacha zokuvula i-wallet ka-Bitcoin.

### I-wallet ye-Bitcoin
I-wallet yithathe njengebhokisi etshixwayo kawonke-wonke enamacandelo ahlukeneyo. Nabani na angafaka imali kwicandelo ngalinye. Ngumntu onezitshixo-mfihlo kuphela onokukwazi ukuvula icandelo aze athathe imali ekulo. I-wallet ye-Bitcoin inawo onke amacandelo kwaye inazo zonke izitshixo-mfihlo zokuvula amacandelo. Izitshixo-mfihlo needilesi ze-bitcoin ziphuma kwi-seed. I-seed yiyo ezala zonke izitshixo-mfihlo kunye needilesi, ifana nebhakethi eligcina zonke izitshixo-mfihlo.

![Defining terms](resources/_seed-postbox.png) [^69]

I-wallet yi-app ekwiselula yakho okanye kwinkqubo yekhompyutha yakho, eyenza zonke izinto - egcina izitshixo-mfihlo, iidilesi, ethumela ize kuthunyelwe kuyo i-bitcoin.

Ii-wallet ze-bitcoin zinezitshixo-mfihlo, hayi i-bitcoin. Umntu ngamnye une-wallet enezitshixo-mfihlo. Ii-wallet zifana nomtya wokugcina izitshixo onezitshixo zoluntu/zomntu. Imali yakho yona iinkcukacha zayo zikwi-blockchain ye-Bitcoin.

### Idilesi ye-Bitcoin
Ukuze ufumane i-bitcoin, kufuneka unedilesi ye-Bitcoin ekuza kuthunyelwa kuyo i-bitcoin. Idilesi ye-bitcoin inenoombolo kunye noonobumba abaninzi.

Umzekelo wedilesi ye-Bitcoin: 346n4apJCQPg2XAXU3bfNQTogz4PyTkrEf

Ukubhala amanani angama-34 akululanga, ke ngoko kuye kusetyenziswa iikhowudi ze-QR zeedilesi kwaye ziqhele ukuzenzekela ngokwazo.

![BTC address as QR code](resources/_address-book.PNG)

I-Bitcoin ayifuni zinkcukacha zakho ngqo, into leyo ethetha ukuba akunyanzelekanga ukuba ungene kuyo ngokusebenzisa idilesi yakho ye-imeyile okanye uvule i-wallet yakho ngokusebenzisa iinkcukacha zakho buqu. Noko kunjalo, kwi-blockchain ye-bitcoin izinto zenziwa elubala, into leyo ethetha ukuba iidilesi ze-bitcoin zingabonwa nangubani na ku-intanethi. Umzekelo, ungayikhangela ku-Blockcypher uze ubone zonke iintlawulo ezenzekayo kunye nexabiso lentlawulo ngayo. Nanku umzekelo weqhakamshela: [https://anita.link/explorer](https://anita.link/explorer)

Ke ngoko, ngenxa yezizathu ezinxulumene nokugcinwa kweenkcukacha zakho ziyimfihlo, ungaze unikeze ngeenkcukacha zakho buqu ku-intanethi. Nesizathu esibangela ukuba zingasetyenziswa kwiidilesi kukhusela iinkcukacha zabantu. Ii-wallet ezininzi ze-Bitcoin zikunika ngokwazo iidilesi ezintsha zokwenza iintlawulo nganye. 

Masiye kweyona ndawo ibalulekileyo yokufumana i-bitcoin: i-seed.

### I-seed kunye Nezitshixo-mfihlo
Njengoko i-seed iyiyo ezala zonke izitshixo-mfihlo, akukho mntu ungomnye kufuneka ayazi. Umntu owazi i-seed nguye olawula yonke imali. 

I-seed (ngamanye amaxesha ebizwa njengebinzana lokulalelisela) yenziwa ngamagama ali-12 okanye angama-24 akunceda ukuba ukwazi ukufumana izitshixo-mfihlo zeedilesi ze-wallet, ukuze ukwazi ukufumana i-bitcoin yakho. Oku kuthetha ukuba olu luhlu lwamagama kufuneka luhlale luyimfihlo. Nabani na oyaziyo imbewu angakazi ukungena kwi-akhawunti yakho athathe ii-bitcoin zakho. Yintoni isizathu?

Ii-bitcoins zakho azikho ngaphakathi kwi-wallet yakho ye-intanethi futhi zingekho nakwisipaji sakho. Endaweni yoko, iinkcukacha zazo zikwi-blockchain. Ukuze ucacelwe thelekisa i-imeyile kunye neleta. Uyakwazi ukuyivula i-imeyile yakho nokuba uphi kwihlabati kuba iinkcukacha ze-imeyile ziku-intanethi, ngelithuba ibhokisi yeposi yona ingakwazi ukususwa. Ne-Bitcoin ke isebenza ngolu hlobo lunye. 

Uyakwazi ukuyifumana i-bitcoin yakho ukuba nje une-seed, nokuba yona i-wallet yenziwe ngubani na. Xa ukhetha i-wallet, kufuneka uqinisekise ukuba iyi-"HD wallet" (Hierarchical Deterministic). Uyakwazi ukutshintshela kwenye i-HD wallet xa usebenzisa ii-HD wallets, uze uthathe i-seed ubuyisele ii-bitcoins zakho.

Masithi iselula yakho iyonakala, lo nto yenze ukuba ungakwazi ukungena kwi-app ye-wallet ye-Bitcoin ke ngoko inyanzelise ukuba utshintshe iselula. Uye ufake uhlobo olutsha lwe-wallet ye-Bitcoin uthathe la seed njengokuba injalo kwi-wallet yakho yokuqala. Ufumane i-bitcoin yakho uphinde uyibuyisele. 

I-seed ikhutshwa yi-app ye-wallet xa uqala ukuyivula. Ii-wallet ezininzi ziyayicacisa indlela yokuzivula zize zikuyalele ukuba ubhale amagama e-seed ephepheni. Kufuneka ube nayo i-wallet yokulalelisela, futhi yi-app yayo ekuxelela oku. Kodwa ukuba ayikuxelelanga kufuneka ucofe u-"Create Backup" okanye u-"Backup" ulandele amanyathelo. Indlela ekudalwa ngayo i-seed ngumguqulelwa wale  ilandelwayo xa uvula isitshixo-mfihlo kwiiwebhusayithi. Ayinguwe oyila i-password, koko yi-wallet ngokwayo.

Ibalulekile indlela alandelelana ngayo amagama. Kufuneka uwabhale phantsi la magama kanye ngale ndlela alandelelana ngayo.

> Umzekelo we-seed:  cruise item paper slim vocal power like video snap museum mirror sun

Bhala i-seed ephepheni uze uyibeke elugcinweni. Ungayifoti ngeselula okanye ngekhompyutha eno-intanethi njengoko zisenako ukuhlaselwa. Ezinye iinkcukacha ezinxulumene nokhuseleko zikwisahluko 5.

Njengoko ii-bitcoins zakho zingekho ngaphakathi kwi-wallet yakho koko zikwi-blockchain, naphi apho uhamba khona uhamba nazo. Kufuneka nje wena ungalibali la magama e-seed aphakathi kwe-12 nama-24 ngokwendlela alandelelana ngayo. Ukuba uzibhaqa ukwimeko apha ungenaselula, usuke nje uzivulele i-wallet entsha uthathe i-seed njengokuba injalo ku-intanethi. Lula nje. 

[^69]: Anita Posch, inspired by Andreas M. Antonopoulos

