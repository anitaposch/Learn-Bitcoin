
# Autrice

Anita Posch è fautrice di Bitcoin, autrice e presentatrice dell'Anita Posch Show. È la direttrice esecutiva di [Bitcoin for Fairness](https://bffbtc.org/), un'iniziativa educativa nonprofit che incoraggia l'adozione tra la gente comune e la condivisione di conoscenze riguardanti Bitcoin con persone in Paesi emergenti.

L’obiettivo di Anita è di portare bitcoin a miliardi di persone tramite le sue attività educative. Ha sviluppato un podcast su Bitcoin, un canale YouTube, e ha scritto il libro (L)earn Bitcoin. Ha inoltre intervistato persone da tutto il mondo, comprese alcune provenienti da Paesi emergenti quali la Nigeria, il Sudafrica, il Venezuela e l’Afghanistan, riguardo gli effetti prodotti da Bitcoin sulla libertà delle persone.

Ad inizio 2020 fu la prima Bitcoiner a visitare lo Zimbabwe per studiare la situazione monetaria del Paese e il tasso d’adozione di Bitcoin, riferendone i risultati nel suo podcast. L’obiettivo era quello di costruire, attraverso le interviste, un ponte tra le persone che vivono in democrazie imperfette o regimi autoritari ed il resto del mondo, e di mostrare come Bitcoin avrebbe potuto migliorare le loro condizioni di vita e la loro libertà finanziaria.

Bitcoin è la moneta dalle persone, per le persone. Le sue regole matematiche non possono essere corrotte – né dai governi né dai miliardari. Questo garantisce un livello di equità che non può essere ottenuto nei tradizionali sistemi gestiti da umani. Dà a individui svantaggiati, quali persone provenienti da nazioni in via di sviluppo, donne e altre minoranze oppresse, la possibilità di interagire tra di loro a livello globale in maniera libera e privata. Questa libertà di scambiare valore, che sprigiona la creatività e l’intraprendenza delle persone, è ciò che motiva Anita Posch.

> "Bitcoin potrebbe essere il nostro unico mezzo per garantire il diritto umano alla privacy e alla libertà di transazione. È uno strumento di liberazione per miliardi di persone, e un meccanismo di difesa della privacy delle nostre vite sempre più digitali." – **Anita Posch**

Prima di iniziare il suo lavoro educativo su Bitcoin nel 2017, Anita ha accumulato oltre 20 anni di esperienza negli ambiti dello sviluppo web, dell'e-commerce, e dell'online business. Delusa dalla natura centralizzata di internet, dal consumismo e dal capitalismo della sorveglianza, passò il 2016 a Berlino con l’obiettivo di portare un cambiamento.

Ad inizio 2017 partecipò ad una conferenza riguardante Bitcoin, la tecnologia open blockchain e l’impatto positivo che avrebbero potuto avere sulla società. Capì che una tecnologia che fosse _permissionless_, a prova di inflazione e anche una moneta globale su internet avrebbe potuto liberare miliardi di persone emarginate dalle presenti dinamiche di potere finanziario. Bitcoin è una moneta inarrestabile che può essere utilizzata da chiunque, a prescindere dall'identità. È neutrale, non è controllato da alcuna società o governo, e allo stesso tempo è un protocollo internet, un binario finanziario costruito per il bene comune.

Anita ha tradotto due volumi di “The Internet of Money” di Andreas M. Antonopoulos in lingua tedesca. Le sue ricerche e le attività su Bitcoin sono discusse sui mezzi di informazione di tutto il mondo: Bitcoin Magazine, CoinDesk, What Bitcoin Did, Bayern2, Deutschlandfunk, Radio FM4, e la televisione ARD, tra gli altri.

Anita Posch twitta regolarmente su [https://twitter.com/anitaposch](https://twitter.com/anitaposch).

Puoi trovare maggiori dettagli su Anita nel suo sito web presso [https://anitaposch.com](https://anitaposch.com), l’Anita Posch Show al link [https://anita.link/show](https://anita.link/show), il canale YouTube di Anita su [https://www.youtube.com/anitaposch](https://www.youtube.com/anitaposch), e informazioni in merito a questo libro presso [https://learnbitcoin.link](https://learnbitcoin.link).
