## Strategia

### Come Sfuggire alla Volatilità
C’è un metodo veramente valido per evitare la volatilità di bitcoin quando lo si impiega come mezzo di pagamento. Quando spendi bitcoin per l’acquisto di un bene o servizio, ricarica immediatamente il tuo wallet ricomprando quei bitcoin con valuta fiat, una volta conclusa la transazione. In questo modo non perdi valore perché il prezzo di bitcoin rimane praticamente lo stesso in un così breve intervallo di tempo.

### Creare un Piano di Risparmio
Procurati una piccola somma di bitcoin ad intervalli temporali regolari – ogni giorno/settimana/mese. Questo metodo è noto come _dollar cost averaging_ (DCA) – o _fiat cost averaging_ (FCA). Distribuendo i tuoi acquisti nel tempo puoi controbilanciare la volatilità del prezzo di bitcoin sul lungo periodo.

Su siti come [Bitcoin Dollar Cost Average](https://www.bitcoindollarcostaverage.com/) puoi calcolare la differenza nei guadagni di diverse strategie d’investimento.

**Servizi FCA Esclusivamente per Bitcoin**

Austria, Germania: [Coinfinity](https://coinfinity.co/sparplan/?ref=6716)
France: [StackinSat](https://www.stackinsat.com/)
Europe: [Relai](https://relai.ch/)
UK: [Coincorner](https://www.coincorner.com/), [xsats](https://xsats.com/)
Australia: [Bitaroo](https://support.bitaroo.com.au/hc/en-au/articles/360042838874-Recurring-Buy-DCA-), [Amber App](https://amber.app/)
Canada: [Bull Bitcoin](https://bullbitcoin.com/)
Nigeria: [Bitnob](https://bitnob.com/)
USA: [Swan Bitcoin](https://www.swanbitcoin.com/), [River](https://river.com/)

### Trading
Online ci sono un'infinità di esperti di trading finanziario che insegnano ai principianti come prevedere l'andamento del mercato (in inglese _“time the market”_) e i movimenti del prezzo di bitcoin. Provano a venderti software e seminari sul trading. Fermati. Non spendere tempo e denaro per provare a fare una cosa del genere. Non puoi prevedere l'andamento del mercato. I grossi attori della finanza ti distruggeranno. Inoltre, pagherai un sacco in commissioni di trading, e ricorda che potresti dover tracciare tutti i tuoi movimenti di trading per ragioni fiscali. In alcuni Paesi le plusvalenze di bitcoin sono esenti da tassazione se non muovi i coin per 12 mesi. Ogni operazione di trading può costituire un nuovo evento tassabile.

### Altcoins
Altcoins è l’abbreviazione di _“alternative coins”_, ossia monete alternative. Si tratta di tutti gli asset crypto creati dopo Bitcoin. Molti principianti seguono il consiglio di “diversificare il proprio portafoglio” ed iniziano a scambiare bitcoin per Altcoin. Migliaia di Altcoin sono elencate nel sito [Coinmarketcap](https://coinmarketcap.com/). Non puoi studiarle tutte quante, e la maggior parte di esse non sono più in fase di sviluppo e non hanno alcun valore. Bitcoin è stato il primo asset crypto, quindi quello con il più forte effetto di rete. Se vuoi diversificare, la mia opinione personale è di farlo con la testa. Entra ancora più a fondo nel tunnel di Bitcoin, impara come custodirlo da solo, impara come configurare un nodo, informati sui nuovi sviluppi, come DeFi su Bitcoin, o impara come guadagnare bitcoin.

### Se Solo Avessi… È Troppo Tardi
Se solo avessi comprato Bitcoin nel 2011, ora saresti molto ricco. Se fosse vero, mi congratulerei senza invidia perché saresti tra le poche persone che hanno creduto in Bitcoin e sono state pronte a mettere in gioco i propri risparmi guadagnati duramente in un esperimento rischioso. Nessuno tra i primi utilizzatori sapeva che Bitcoin sarebbe salito come ha poi fatto. Allora era molto complesso mettere in sicurezza le proprie chiavi, e molti bitcoin andarono perduti o rubati. Se tu ce l'avessi fatta e avessi tenuto i tuoi bitcoin, forse poi li avresti venduti tutti nel 2014, o magari nel 2017? È inutile speculare sul “cosa sarebbe successo se”. Siamo ancora all’inizio. Se stai iniziando ora ad informarti e ad utilizzare Bitcoin, sei comunque molto in anticipo rispetto alla massa. Non è mai troppo tardi per imparare Bitcoin.

![Here is someone thinking to be too late in 2013](resources/_too-late.png) [^73]

### Tasse
Non sono una consulente fiscale, ma ciò che posso consigliare è di imparare le normative e gli adempimenti fiscali nella tua giurisdizione. La blockchain di Bitcoin è trasparente, e sempre più autorità fiscali richiederanno agli exchange di consegnare loro i dati relativi alle attività di trading. Conserva una prova dei tuoi acquisti in caso le autorità iniziassero accertamenti fiscali.

[^73]: [Source BitcoinTalk](https://bitcointalk.org/index.php?topic=170725.0)
