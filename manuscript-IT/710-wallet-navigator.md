## Navigatore di Wallet
Esistono svariati fornitori di wallet, e col tempo ne vengono distribuiti sempre di nuovi. Sei tu che decidi se vuoi un wallet esclusivamente per Bitcoin o per una serie di valute. Ogni wallet offre funzioni, livelli di sicurezza e livelli di supporto differenti per valute differenti. Le seguenti domande ti aiuteranno a scegliere il tipo di wallet base che risponde meglio alle tue necessità. Dovrai in ogni caso fare le tue ricerche in merito a quale produttore supporti quale valuta.

### Step 1 - Selezionare il Wallet
**Vuoi usare il wallet regolarmente per eseguire pagamenti?**
Se non utilizzi né uno smartphone né un computer e non vuoi inviare pagamenti, puoi usare il Card Wallet. Puoi inviarci sopra bitcoin o ether, e conservarli. Nel momento in cui vorrai fare un pagamento, dovrai installare un wallet. Se hai intenzione di fare pagamenti regolari, è più adatto un software wallet, possibilmente in combinazione con un dispositivo di autenticazione hardware come Trezor o BitBox02.

**Vuoi mantenere aggiornato software e dispositivo?**
La risposta è no? Dunque, di nuovo, il Card Wallet è la scelta giusta per te. Non dovrai preoccuparti del mantenimento del dispositivo.

**La cifra che intendi conservare nel wallet è...**  
*...simile a quella nel portafoglio fisico che hai in tasca*: solitamente un wallet per smartphone è sufficiente. È gratuito e sufficiente per piccoli importi.

*...simile a quella sul tuo conto corrente*: utilizza un hardware wallet. Gli hardware wallet sono molto ricercati durante i periodi di mercati rialzisti per Bitcoin, e spesso vanno esauriti (tienilo a mente nella tua programmazione).

Nel sito Bitcoin.org c’è anche [un assistente automatico](https://bitcoin.org/en/choose-your-wallet) che puoi usare. Ti guiderà alla selezione in base al sistema operativo (cellulare, desktop, hardware wallet) che usi.

### Step 2 - Fare un Backup delle tue Chiavi
Annotati la seed phrase, detta anche _mnemonic_ – 12 o 24 parole in lingua inglese, il nome, modello e versione del software del tuo wallet, e conserva tutto in un posto sicuro.

### Step 3 - Comprare Bitcoin
Molti wallet includono la possibilità di acquistare bitcoin direttamente all'interno della loro interfaccia. I produttori di wallet cooperano con gli exchange, i quali in cambio pagano loro una commissione. Se devo usare un exchange, preferisco selezionarlo a prescindere ed esternamente al wallet. In questo modo rimango indipendente dal tipo di wallet, posso usare l’exchange per inviare bitcoin a tutti i miei wallet, e devo lasciare i miei dati KYC solamente in quell’exchange, riducendo il rischio di fuga e perdita di dati. Sarebbe ancora meglio utilizzare metodi non-custodial e non-KYC.

![How to get bitcoin](resources/_Buying-methods.png) [^72]

[^72]: Anita Posch
