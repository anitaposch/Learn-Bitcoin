## Iintlobo ze-wallet
Kukho iintlobo ezahlukeneyo zee-wallet kwaye zixhomekeka kweso sixhobo usisebenzisayo, kwizinto ezifunekayo zokusikhusela kunye neemali ze-intanethi ezisebenzayo kwi-wallet nganye. Ukuze wazi eyona ntlobo ye-wallet ekufaneleyo siza kunika izimvo ezimbalwa kunye nemigangatho esetyenziswayo kwicandelo lemali ze-intanethi. Kodwa isigqibo uza kuzithathela ngokwakho. Njengoko i-Bitcoin iseluhlobo lweteknoloji olutsha, ubuxhaka-xhaka obusetyenziswa kwi-wallet butshintsha rhoqo. Kufuneka wazi ukuba uza kuhlala ngokuhlaziya futhi ngamanye amaxesha utshintsho lo mzi uvelisa i-wallet ngenxa yokuba ubuxhaka-xhaka obutsha benizinto ezintsha, ke ngoko kusoloko kukho ii-wallet ezintsha. Oku kungakupheleliseli ngomdla, ndifuna nje ukuba ukwazi. Kule minyaka imbalwa idlulileyo, ndisebenzise iintlobo ze-wallet ezininzi kakhulu ukuzijonga nje indlela ezisebenza ngayo. Ke ngoko ndiza kunika uluhlu onokukhetha kulo lwezi ntlobo ze-wallet ndikhe ndazisebenzisa kwaye zihlonitshwa kakhulu nazingcali zeli candelo.

### Ukhuseleko lwe-Wallet
I-wallet enobuxhaka-xhaka obukhuselekele ngcono ekubeni buhlaselwe ngoonqalintloko baka-intanethi, yi-wallet ekhuselekileyo leyo. Ke ngoko kufuneka uwazi umahluko phakathi kwezi ntlobo ze-wallet zisetyenziswa kwiselula nakwikhompyutha zona zine-app ezisebenza nge-intanethi kwaye zixhaphazeka lula ngoonqalintloko be-intanethi, zivayirasi okanye imithetho yesizwe namaqumrhu ayilwayo. Kunye nolu hlobo lwe-wallet lifana ne-hardware wallet zona ezingasebenzi kakhulu nge-intanethi ezikhuseleke nangakumbi 

Ukongeza, iselula yakho yale mihla, nokuba yeyakwa-Android okanye iOS, ikhuselekile kune-laptop okanye i-PC. Izixhobo zakwa-Apple ibizezona zikhuselekileyo kunezakwa-Windows ngethuba kupapashwa le ncwadi. Akukho mahluko mkhulu kangangoko phakathi kweentlobo zeeselula ngokokukhuseleka. 

Ukongeza kwezi zinto kufuneka uzithathele ingqalelo, kufuneka usebenzise i-wallet esebenzisanayo nohlobo lwemali ka-intanethi oluthandayo. Njengoko esi isisikhokelo se-BTC, ndicebisa ukuba usebenzisa i-wallet esebenzisa i-bitcoin kuphela. Ukuba ufaka iintlobo ezininzi ezahlukeneyo zemali ka-intanethi kubuxhaka-xhaka obufana ne-wallet, oko kuyenzela ingxaki imizi evelisa obu buxhaka-xhaka. Xa ubuxhaka-xhaka bunezinto ezininzi ngokugqithisileyo loo into ibenza bube sesichengeni esikhulu sokuhlaselwa zivayirasi nezinye izinto eziyingozi.

Oko i-Bitcoin ikho, ukusebenzisa i-hardware wallet kuko okungcono kakhulu ekugcineni izitshixo-mfihlo. I-hardware wallet sisixhotyana esincinci, esifana ne-USB, esigcina izitshixo-mfihlo zakho zingekho ku-intanethi. 

I-hardware wallets zifuna ukugcinwa zisemgangathweni kwaye zisebenza ngekhompyutha okanye ngeselula yale mihla. Ukuba uyaqonda ukuba awuzikumelana nokumana uhlaziya ubuxhaka-xhaka beselula, kungcono ungasisebenzisa esi sixhotyana, endaweni yoko ungasebenzisa i-Card Wallet nayo engahlali iku-intanethi. Yona yaveliswa yeyona nkampani indala ye-Bitcoin yase-Austria, u-Coinfinity kunye ne-Austrian State Printing House. 

### Imigangatho yecandelo le-Bitcoin
Kwimeko nganye kufuneka uthembe imizi evelisa ii-wallet. **Ingcali zeli candelo lemali ye-intanethi zikhetha ii-hardware wallets**.

Uhlobo lwe-wallet olusebenzisayo luxhomekeka kwisiza semali ofuna ukusigcina. Abantu abaninzi bazisebenzisa zombini le **ihlala kwiselula yakho yona isetyenziselwa ukugcina imali engesosixa sikhulu oyisebenzisela izinto ezincinci** kunye ne-**hardware wallet xa ufuna ukugcina izixa ezikhulu zemali ezifana nemali eninzi eselugcinweni kwi-akhawunti yakho yebhanki**.

Ukuba ii-bitcoin onazo zininzi kangangokuba zifanele ukugcinwa kwiindawo ekhuseleke ngaphezu kwezi, kungangcono ukuba ufune iteknoloji efuna kungenwe kuyo ngeendlela ezininzi. Kodwa kufuneka ulumke: Ezi ntlobo zinobucukubhede obuninzi futhi ke zifuna oomakhwekhwetha beli candelo. Kufuneka ke uqiniseke ukuba uyayazi le nto uyenzayo.

Ukuba awuzithembanga ungasebenzisa nenkampani ebizwa ngokuba ngu-Casa, yiyo ehlonitshwa kakhulu. Okanye ungafumana izixhotyana ze-hardware wallets ezahlukeneyo uze ke iimali yakho eku-bitcoin uyahlula-hlule, uyifake kwezi zixhotyana zohlukeneyo, into leyo yenza ukuba ungabi semngciphekweni omkhlu okanye ubelixhobo leempazamo ezenziwa ngumzi ovelisa ii-hardware wallets.

## Isishwankathelo seyona wallet ingcono
### Exhomekeke ku-intanethi
**I-wallet zeselula**
ze-iOS ne-Android

* [Blockstream Green](https://blockstream.com/green/) (Bitcoin non-custodial, Liquid)
* [Breez Wallet](https://breez.technology/) (Lightning non-custodial)
* Ukuba ufuna ukusebenzisa i-Bitcoin nokwenza iintlawulo ezincinci kwi-Lightning Network:
* [Muun Wallet](https://muun.com/) (Bitcoin and Lightning non-custodial)
* [Blue Wallet](https://bluewallet.io/) (Bitcoin non-custodial and Lightning custodial)
* [Electrum](https://electrum.org) (Bitcoin and Lightning non-custodial, for more tech-savvy users)

**Ii-wallet zeKhompyutha**  Ngenxa yale mingcipheko yokhuseleko ichazwe ngasentla, andibusebenzisi ubuchwepheshe be-wallet kwikhompyutha yam, ngaphandle ndibusebenzisa nehardware wallet. Nakhona xa ndisenza oku, ndisebenzisa i-Electrum okanye ubuxhaka-xhaka benkampani leyo ivelisa isixhotyana se-hardware wallet.

* [Blockstream Green](https://blockstream.com/green/) (Bitcoin non-custodial, Liquid)
* [Blue Wallet](https://bluewallet.io/) (Bitcoin non-custodial and Lightning custodial)
* [Electrum](https://electrum.org) (Bitcoin and Lightning non-custodial, for more tech-savvy users)

### I-wallet engaxhomekekanga kwi-intanethi
**i-Hardare Wallets**

I-Hardware wallets zigcina i-bitcoins zakho, idilesi zakho ze-bitcoin kunye nezitshixo-mfihlo zazo zingakhange zisebenzise i-intanethi. Nokuba ihardware wallet ingenwe yivayirasi okanye ihlaselwe ngonqalintloko baka-intanethi, imali yakho ayizukwenzeka nto futhi uyakwazi nokwenza iintlawulo. Kufuneka uziqinisekise ngokwakho iintlawulo kwezi zixhotyana ziphathwayo - oku kuqinisekisa ukuba akukho mntu uza kungena kwikhompyutha yakho athathe imali yakho.

Ezi nkampani kunye nezi zixhotyana ze-hardware wallet zilandelayo zihlonitshwa kakhulu: I-SatoshiLabs yasePrague yaqala ukuvelisa ii-hardware wallets ngo-2012. ULedger waseParis wasekwa ngo-2014. I-SHIFT Cryptosecurity yaseZurich yona yaqala ukusebenza ngo-2015. Yona i-Coinkite yaseCanada yaqala ukusebenza ngo-2012.

* BitBox02 bitcoin-only edition https://anita.link/bitbox02 (my readers get 5 % off) - SHIFT Cryptosecurity
* Trezor One, Model T https://anita.link/trezor - SatoshiLabs
* Ledger Nano S, Nano X https://anita.link/ledger - Ledger
* Coldcard (for tech-savvy users) https://anita.link/coldcard - Coinkite

I-Coldcard yona yahlukile kwezinye iintlobo kuba iyakwazi ukusebenza ingakhange iqhakamshelwe kwikhompyutha. Yiyo le nto abaninzi beyithatha njengeyona ikhuseleke kakhulu. Ebantwini abasaqalayo, ndicebisa basebenzisa enye yezi nkampani zintathu zikhankanyiweyo.

Ungaze uthenge i-hardware wallet ebantwini ongabaziyo ku-eBay okanye Amazon, futhi ungaze uyithenge esele isebenzile. Yithenge ngqo kwinkampani eyenzayo kwiwebhusayithi yayo, kwiwebhusayithi ka-Amazon yenkampani okanye kwivenkile oyithembileyo. Qinisekisa ukuba xa usifumana esi sixhotyana sisatywiniwe ngale ndlela kucaciswe ngayo kwiwebhusayithi yenkampani. Ezinye zezi zixhotyana zikhankanywe ngasentla zisongelwe ngezinto ezithintela ukuba zivulwe ngumntu ongafanelekanga ukuze kuqinisekiswe ukuba xa ifika kuwe uyisebenzisa okokuqala, khange ikhe izanywe ukuvulwa. I-Ledger yona isebenzisa izitywini ezinqanda ukuvulwa ngokungekho mthethweni kuba kungenziwa ezingumgunyathi. Izixhotyana zeLedger zoqobo zine-chip ekhuselekileyo ethintela ukuba izanywe ukuvulwa ngokungekho mthethweni kwaye yenza umntu wayo akwazi ukuqinisekisa ubuxhaka-xhaka obu kunye nesixhotyana uqobo ukuba siso ngenene ngokusebenzisa izikhokelo sakwa-Ledger. Kakade akukho nkampani ithumela i-seed kunye nesixhobo!

Ukongeza kwesi sixhotyana, inkampani esivelisayo inikezela ngobuxhaka-xhaka obuza kusetyenziselwa ukugcina i-bitcoin. Ngenxa yezizathu zezemfihlo, abantu abaninzi i-wallet yenkampani esiveliselayo bayisebenzisela ukuvula i-akhawunti kunye nokuba nezinye iinkcukacha eziselugcinweni (bhala phantsi i-seed) kunye nokumana kuhlaziywa ubuxhaka-xhaka. Emva koko, baye basebenzise i-wallet njenge-Electrum ukuze balondoloze i-bitcoin. 

**Ii-wallet ezingasebenzi nge-intanethi**                     **I-wallet zephepha**                                                          Ku-intanethi uza kufumana iingcebiso zokuba kungcono ukusetyenziswa kwe-wallet zephepha. Zidilesi ze-bitcoin ezizenza ngokwazo  ezinezitshixo-mfihlo zazo zikawonke-wonke nezomntu oyedwa ukwazi ukuziprinta ephepheni. Njengoko uziyilela uze uziprinte ngokwakho, akunyanzelekanga ukuba uchithe imali kuzo. Kodwa kunzima ukuziyila ngokukhuselekileyo. Amanyathelo okhuseleko ekufuneka uwathathe angqingqwa. **Ndicebisa ukuba ungazisebenzisi**

Ukuba awufuni ukubhatala imali ephakathi kwe-50 kunye ne-100 USD yokuthenga ubuxhaka-xhaka be-wallet bodidi eliphezulu oza kugcina kubo i-bitcoin esisixa esikhulu eza kuhlala kwiselula yakho, mhlawumbi i-bitcoin ayiyonto yakho.

Ukuba ubuxhaka-xhaka be-wallet bungaphezulu kwepokotho yakho, ungabambisa nangeselula yakho. Uze uthi xa unemali eyoneleyo, uze uzithengele. 

**I-wallet yekhadi** I-wallet yekhadi iyafana ne-wallet yephepha kodwa yona yenziwa zingcali ezikhokelisa phambili ukhuseleko. Noxa kunjalo, isitshixo-mfihlo sakho ungasifaki kweli khadi. Le Wallet yeKhadi ungabambisa ngayo ukuba awunayo ikhompyutha okanye iselula yale mihla okanye uyazoyikisela ngesixhotyana se-wallet https://cardwallet.com/anita (my readers get 20% off)

Ezona wallet zingcono zezi zingaxhomekeki kuqhakamshelwano nge-intanethi.

