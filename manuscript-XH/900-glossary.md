# Iglosari
**i-Cantillon Effect**                                                      Usoqoqosho waseFrance uRichard Cantillon unoluvo lokuba ukuhla kwamandla emali kwenzeka kancinci kwaye imali entsha eprintwayo ichaphazela iindawo ezithile, into leyo eyintsusa yale nto yemali ekhetha okanye elukuhlwa zizinto ezithile. Ukongeza, futhi uthi abantu abayifumana kuqala le mali intsha isanda kuprintwa baphila ngcono kunaba bayifumana mva. [^79]

**Ibhanki enguvimba**                                               Ibhanki enguvimba liziko elilawula imali nepolisi yezimali yesizwe okanye iqumrhu elisesikweni elingezimali kwaye lilo elongamele iibhanki ezirhwebayo. [^80]

**Imali yesiqhelo**                                                            Imali yesiqhelo luhlobo lwemali olusetyenziswa ngurhulumente. Amazwe amaninzi ayichaza imali yawo njengemali emiselwe ngokusemthethweni ngurhulumente enokusetyenziselwa ukuhlawula amatyala kwaye ayinakwaliwa ngulowo uhlawulwayo.

**Imali esemthethweni**                                           Uhlobo lwemali (isixhobo sonaniselwano) olumiselwe njengemali, amaxa amaninzi ngumthetho karhulumente. Imali esemthethweni ayinaxabiso edalwe nalo kwaye ayinakusetyenziselwa enye into (umsebenzi ongomnye ewenzayo ngokudalwa, umzekelo inkomo okanye isikhumba senyamakazi). Inexabiso kuba urhulumente eyinike ixabiso, okanye abo bananiselanayo babeka ixabiso baze bavumelane ngalo. [^81] Zonke iintlobo zemali zamazwe zimali ezisemthethweni. Ukususela ngo-1971 iimali ezisemthethweni azisabambisi ngegolide.

**Inkqubo yeebhanki yokugcina umnconwana** Inkqubo yeebhanki yokugcina umnconwana wemali, esetyenziswa zibhanki kwihlabathi liphela, yenzeka xa iibhanki zithatha imali efakwa ngabantu kuzo zize zona zibolekise ngenye imali ngeli thuba zigcina umnconwana wemali ongaphantsi kakhulu kwale mali ibifakwe ngabantu. Uvimba webhanki ugcinwa uyimali ebhankini okanye njengemali ekhoyo kwi-akhawunti yebhanki ekwibhanki enguvimba.  Ibhanki enguvimba yesizwe yiyo emisela umyinge ongowona uphantsi wemali ibhanki ekufuneka ihlale inayo, obalwa ngokwemilinganiselo ethile. Le milinganiselo iyahluka kwilizwe nelizwe. NgoMatshi ka-2020 iFED yaye yawuphelisa lo mlinganiselo womnconwana omiselweyo ngenxa kabhubhane. I-Canaba, UK, New Zealand, Australia, Sweden kunye neHong Kong azinamlinganiselo ungummiselo.

**Iziko eligcweleyo le-bitcoin**                                    Iziko eligcweleyo le-bitcoin yi-software ekwazi ukuyiqinisekisa ngokupheleleyo intlawulo kunye nebloko. Ungayisebenzisa ikhompyutha yakho oyisebenzisa ikhaya okanye i-Rasperry Pi njengeziko eligcweleyo le-bitcoin. Phantse onke amaziko agcweleyo e-bitcoin anceda ubuxhaka-xhaka bothungelwano buka-bitcoin ngokuthi akwazi ukwamkela iintlawulo neebloko ezivela kwamanye amaziko agcweleyo e-bitcoin, aziqinisekise ezo ntlawulo neebloko, aze axelele namanye amaziko agcweleyo e-bitcoin ngezo ntlawulo. Ayinxalenye yobuxhaka-xhaka bothungelwano babantu abasebenzisa i-bitcoin. 

**i-Hasher**                                                                   Isixhotyana sekhompyutha esifana sodwa, esibizwa ngokuba yi-ASIC esisetyenziselwa ukuyila i-Bitcoin kuphela. 

*Ingxowa-mali yeziMali yeHlabathi**                                I-IMF liziko lezimali lehlabathi elinondlunkulu walo oseWashington DC, elinamazwe angamalungu ayo ali-190. Umsebenzi walo kukukhuthaza intsebenziswano ngokwezimali kwihlabathi, ukuqinisekisa ukuba kukho uzinzo kwezezimali, ukuququzelela urhwebo phakathi kwamazwe ehlabathi, lincedisa ekunyuseni izinga lengqesho kunye nohlumo loqoqosho oluzingileyo, kunye nokulwa indlala kwihlabathi ngelithuba imana icela uncedo ngezinto ezithile kwiBhanki yeHlabathi. Yasekwa ngoJulayi ka-1955, kwiNkomfa yaseBretton Woods. Abantu ababephambili ekusekweni kwayo nguHarry Dexter White kunye noJohn Maynard Keynes, yaze yaphehlelelwa ngokusesikweni ngo-1945 inamazwe angamalungu angama-29 futhi iinjongo zayo ikukwakha ngokutsha inkqubo yezimali yehlabathi. Ngoku sele idlala indima emandla kumba wolawulo nokuhlawulwa kwezikweliti futhi iyangenelela xa kukho umbhodamo kuqoqosho lwehlabathi. Amazwe abetha imali ngokwendlela ethile, imali leyo isetyenziselwa ukuboleka amazwe asezingxakini zezimali. [^82]

**Umbolekisi ngemali olithemba lokugqibela** Umbolekisi ngemali olithemba lokugqibela (LOLR) liziko lezimali elinceda ngokuboleka imali amaziko ezimali anengxaki zezimali emva kokuba elo ziko litsho lancama kwamanye amaziko ezimali okanye amanye amaqumrhu abolekisa ngezimali. Ngokulula, kukuvuma kukarhulumente ukuba uza kulimela ityala leziko lezimali. [^83]

**Imali ekhoyo ekwinqanaba M0**                               Imali ekhoyo (M0) yimali yonke ekhoyo eliphepha nezingqekembe esebantwini okanye efakwe zibhanki ezirhwebayo kodwa egcinwe kwibhanki enguvimba [^84]

**Imali ekhoyo ekwinqanaba M1**                                   I-M1 ngumlinganiselo ongaquki yonke into wemali ekhoyo oquka imali le isezandleni zabantu, iimali ezifakwe ebhankini kunye neetshekhi zabahambi, kunye nezinye iitshekhi ezinokutshintshwa ngokukhawuleza. I-M1 ayizibali iintlobo zemali ezifana nemali eselugcinweni kunye nezabelo. [^85]

**Imali ekhoyo ekwinqanaba M2**                                   I-M2 ngumlinganiselo wemali ekhoyo equka imali ezinkozo namaphepha, iimali ekwitsheki engekatshintshwa, kunye nemali enokutshintshwa ngokukhawuleza efana nesebhankini efakelwe ukugcinwa, izabelo ezikwimarike zezimali, njl njl. Ezi asethi azinakutshintshwa lula zibe yimali njengezi zikwinqanaba lika-M1 kwaye azinakusetyenziselwa unaniselwno, kodwa zingatshintsha zibe yimali okanye iimali esebhankini eselugcinweni. I-M2 yiyo eyalathisayo ukuba iza kuba ngakanani imali esezandleni zabantu nokuba ixabiso lemali liza kuhla linyuka kangakanani kwilixa elizayo, kwaye ijongwa kakhulu kwipolisi yezimali yebhanki enguvimba. [^86]

**i-Panopticon**                                                                       I-panopticon luhlobo lolawulo olweza nengqondi yase-England uJeremy Bentham ngeminyaka yoo-1700. Olu hlobo lolawulo loluvumela amabanjwa asejele ukuba agadwe ngunogada omnye,  kodwa wona angazazi nokuba agadiwe. [^87]

**Ubuxhaka-xhaka babantu abasebenzisa i-bitcoin** Inkqubo apho kungekho mntu unamagunya angaphezulu kwawomnye. Inkqubo ka-bitcoin yolingwana yinkqubo yeekhompyutha ezilawula i-bitcoin ezingalawulwa ndawonye zona eziqinisekisa iintlawulo futhi zizithumele ngeendawo zazo.

**i-Rehypothecation**                                                            I-Rehypothecation yinkqubo apho iibhanki kunye noonozakuzaku bazo basebenzisa, ngezizathu zabo, ii-asethi ezifakwe njengezinto zokubambisia ngabantu abasebenzisana nabo.

*i-Seed**                                                                           Amagama aphakathi kwe-12 nama-24 asetyenziswa kakhulu kwezi wallet zisetyenziswayo kule mihla (i-HD wallets), elikunika izitshixo-mfihlo zakho zabucala nezikawonke-wonke ezisetyenziselwa ukulawula imali yakho ekwi-blockchain. Nabani one-seed, izitshixo-mfihlo zilawulwa nguye kunye nemali ekwiidilesi.

**Ubukhapitali obubeka iliso**                                   Ibinza elaqanjwa nguShoshana Zuboff. Lichaza inkqubo yokusetyenziswa kweenkcukacha zabantu njengezixhobo zokurhweba zinkampani ezinkulu. Oku zikwenzela nje ukwenza inzuzo kuphela.

**i-Wallet**                                                                                     I-software okanye ubuxhakaxhaka obuneedilesi zakho ze-bitcoin kunye nezitshixo-mfihlo zakho buqu. Isetyenziselwa ukuthumela, ukufumana kunye nokugcina i-bitcoin.

[^82]: [IMF on Wikipedia](https://en.wikipedia.org/wiki/International_Monetary_Fund)  
[^83]: [Lender of last resort on Wikipedia](https://en.wikipedia.org/wiki/Lender_of_last_resort)  
[^84]: [Monetary Base](https://www.investopedia.com/terms/m/monetarybase.asp)  
[^85]: [M1 Money](https://www.investopedia.com/terms/m/m1.asp)  
[^86]: [M2 Money](https://www.investopedia.com/terms/m/m2.asp)  
[^87]: [Panopticon on Wikipedia](https://en.wikipedia.org/wiki/Panopticon)

