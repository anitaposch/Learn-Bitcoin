## I-Bitcoin Imali Enexabiso ka-Intanethi
I-Bitcoin ayiyomali ka-intanethi nje kuphela. Ibubuxhaka-xhaka buka-intanethi obusetyenziswa nguwonke-wonke. Imele imigaqo ye-intanethi apho kutshintshiselwana ngamanani amele imali ngeekhompyutha ezisetyenziswa ngabantu, kodwa nangumatshini ozisebenzela ngokwawo. Umzekelo, iimoto azizukuziqhuba nje ngokwazo kule minyaka izayo, koko ziza kukwazi nokuziyela ngokwazo kwiindawo yokugcwalisa iibhetri zazo. Xa sisebenzisa lo mzekelo, intlawulo iza kuzenzela ngokwayo kusetyenziswa i-bitcoin kungakhange kubekho mntu kufuneka angenelele.

Imigaqo ilawula indlela elikhutshwa ngayo ulwazi. Ulwazi ngumgaqo. Xa ndithetha ndize ndinqumame umzuzwana, lo mntu ndithetha naye uyazi ukuba lithuba lakhe lokuba athethe. Igama ngalinye encokweni linentsingiselo, yonke into ethethwayo inegalelo kwindlela eya ngakuyo incoko. Imigaqo yolwimi lwabantu ilawula unxibelelwano phakathi kwabantu ababini okanye ngaphezulu. Iikhompyutha nazo ziyakwazi ukunxibelelana. Umzekelo, imigaqo yazo yi-SMTP yona esetyenziselwa ukuthumela ii-imeyile, i-FTP, yona yokuthumela iifayile, okanye i-HTTPS yona yokungena kwiiwebhusayithi. Imigaqo elawula uhlobo ngalunye kule ingentla icacisa indlela ekuza kwabelwana ngayo ngedatha ukuze iikhompyutha zikwazi ukuqondana. 

### Amaqela Emithetho Ye-intanethi
Imithetho ye-Bitcoin ungayithelekisa nendlela ami ngayo amaqela emithetho ye-intanethi.

![Bitcoin is a common good](resources/_Bitcoin-protocol.png) [^23]

I-blockchain ye-Bitcoin ngumgaqo omtsha we-intanethi onokuthelekiswa nemigaqo ye-TCP/IP, esisiseko se-intanethi. Kwi-blockchain ye-Bitcoin, imigaqo elawula i-Bitcoin ithumela imali ye-bitcoin ngokufanayo nemigaqo elawula i-SMTP xa ithumela ii-imeyile. Ukongeza apho, kukho i-bitcoin eyi-app efanayo nobuxhaka-xhaka bokuthumela i-imeyile obufana no-Gmail okanye u-Outlook. Le nto ibizwa ngokuba sisiseko sokuqala se-Bitcoin.

### I-Lightining Network
Phezu kweseko lokuqala lalo migaqo, kukho elesibini elinokufakelwa elifana ne-Lightning Network, lona elaqala ukusebenza ngo-2018. Yiyo le nto kuthiwa liseko lesibini lemigaqo. I-Lightining Network inceda kwiintlawulo ezincinci ezikhawulezayo kwaye ngaxeshanye ingenza iintlawulo ezininzi kakhulu nje ngomzuzwana. Into leyo engenokwenziwa kwela seko lokuqala ngenxa yokuba incinci ibloko. Lona linceda ngokugcina iimfihlo ngeli thuba umntu asebenzisa i-bitcoin, njengoko isebenzisa amajelo okuhlawula abucala phakathi kwamawaka ekhompyutha ezisebenza nge-bitcoin. Iintlawulo eziqhutywa nge-Lightning Network zingena ziphuma kuzo zonke iikhompyutha zika-bitcoin, into eyenza kubenzima ukwazi ukuba intlawulo ithunyelwe ngubani. I-app ezifana ne-wallet, i-lending services, zakhelwe phezu kwe-Lightening Network, zona ziluqinisa ngakumbi ukhuseleko lonaniselwano olwenziwa ku-Bitcoin.

[^23]: Anita Posch inspired by [Melanie Swan](https://www.slideshare.net/lablogga/bitcoin-and-blockchain-explained-cryptocitizen-smartnetwork-trust)

