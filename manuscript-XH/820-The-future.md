# Amangomso Afikile
> "Izinto zexa elizayo siphezu kwazo ngoku sithethayo" - Anita Posch

Njengokuba ngoku usazi nzulu nge-Bitcoin futhi uyiqonda nendlela yokuyisebenzisa, singakhe sikukrobise kwizinto ezisezayo endicinga ukuba ziza kwenza umahluko omkhulu. Eli candelo lale ncwadi bendilibhale ngoMark Kersely kukho nezicatshulwana ezithwatyathwe ku: [Andreas M. Antonopoulos' talk about Bitcoin, Layer 2 Solutions, and the Wild West of Crypto](https://youtu.be/TsbIMg-YHQk)

## Imali engalawulwa ndawonye - DeFi
Ezinye ze-app ezintsha ezinika umdla kakhulu yile ibizwa ngokuba yi-DeFi (imali engalawulwa ndawonye). I-DeFi ineenjongo zokunika abantu amalungelo ongezelekileyo okulawula imali yabo, umbono lowo usukela kwi-Bitcoin, ize le nkqubo isetyenziswe kuzo zonke iimali ze-intanethi. Ewe kona unganayo i-bitcoin yakho okanye ezinye iintlobo zemali ezingalawulwa ndawonnye, kodwa xa abantu abaninzi besiya kuthenga, bethengisa okanye begcina imali yabo ye-intanethi ixesha elide, kuye kufuneke ukuba basebenzisa iziko elilawulwa ndawonye elifana neziko lokutshintshwa kwemali ye-intanethi.

Ngokusebenzisa amaqumrhu alawulwa ndawonye aba bantu bazibeka emngciphekweni ofana ne-KYC, ukugcinwa kweqhezu, ukuhlaselwa ngoonqalintloko baka-intanethi ukuphekwa kwamaxabiso okwenziwa ngaphakathi. I-DeFi yona yenye indlela enokusetyenziswa engaxhomekekanga ekuthembaneni ngokusebenzisa izivumelwano ezitshintshwayo zika-intanethi. Iintlobo zemali zika-intanethi ziyakwazi ukutshintshwa zenziwe i-program/app. Amaqonga e-DeFi asebenzisa izivumelwano ebesele zenziwe kwangaphambili ukwenza le misebenzi yenziwa ngamaziko amakhulu alawulwa ndawonye. Lo misebenzi ifana nokwenza i-swaps, urhwebo ngomyinge wemali oqingqiweyo, ukubolekisa, ukugcina imali ulalelisele kunye nezinye. Ngokusuka eli qumrhu lilawulwa ndawonye lidlala indima 'kanozakuzaku' uze endaweni yalo usebenzise isivumelwano esibonwa nguwonke-wonke, i-DeFi yenza lula ukuba ukwazi ukuwasebenzisa onke amathuba okonwabela imali yakho ka-intanethi. Zininzi nezinye izinto ezisakhiwayo nezisaphandwayo enokuba luncedo ngazo i-DeFi. Ngenye imini siza kufikelela kwixesha apho inkqubo yezimali yehlabathi ingazikulawulwa ngamaqumrhu amakhulu ndawonye.

Ii-app ezininzi ze-DeFi zakhiwa zize zisebenze nge-Ethereum (ETH) - imali ye-intanethi ekwindawo yesibini ngokwenani labantu abayisebenzisayo ngethuba kupapashwa le ncwadi. I-Ethereum iwenza lula umsebenzi weengcali zokuvelisa ii-app kwaye yona igxininisa kumba wokuveliswa kwezivumelwano isebenzisa iinkqubo ezifana noSolidity. Ke ngoko, i-Ethereum inezi zinto zifunwa kanye yi-DeFi. Iinkqubo ze-DeFi ezisetyenziswa kakhulu ku-Ethereum zimarike zotshintsho zimali ezingalawulwa ndawonye (ii-DEX), amaqonga okubolekisa kunye nezinye iimali ze-intanethi ezifana ne-USDT.

Amaqonga e-DeFi ayakwazi ukusebenzisa iisenti ezivela kwezinye ii-blockchain ngenkqubo ebizwa ngokuba yi-wrapping. Le nkqubo iquka ukuthumela imali isuka kwenye i-blockchain isiwe kwisivumelwano sika-intanethi. Masisebenzise i-bitcoin enye njengomzekelo. Esi sivumelwano siza kugcina le bitcoin ithunyelwe kuso size sona sivelise imali ye-intanethi elingana ne-bitcoin enye kwi-Ethereum. Imizekelo yezi mali zi-bitcoin ezevelise nge-wrapping (WBTC) kunye ne-Ren bitcoin (renBTC). Ezi ntlobo zemali ye-intanethi zingasetyenziswa kwii-app ze-DeFi zithathe indawo yala mali ye-intanethi ibithunyelwe kuqala kuba izivumelwano ze-intanethi zisagcine yona ke ngoko akunakuthiwa kwenziwe ubuqhetseba bokusebenzisa imali enye kabini. Xa umntu efuna ukubuyisela la yabo ye-intanethi kula blockchain ibikuyo ekuqaleni, esi sivumelwano se-intanethi siza kuyitshabalalisa le besiyenzile size lo mntu simbuyisele imali yakhe kwi-blockchain yayo. Le nkqubo yenza ukuba i-DeFi ikwazi ukusebenza ngazo zonke iintlobo zemali ka-intanethi.

Inkqubo yokuveliswa kwe-Bitcoin iyacotha kwaye isebenza ngala ndlela yokuqala xa ithelekiswa nezinye ii-blockchain ezifane ne-Ethereun. Sikhona isizathu esivakalayo ngokwenza oku: ukhuseleko. Kodwa iingcali ezisebenza nge-Bitcoin nazo zimaxhaphetshu. Umzekelo, amaqonga amaninzi e-Bitcoin kunye nezinye ii-app ziyaphekwa sithetha nje, ngaphandle kwe-Lightning Network yona esele isebenza. 

### ImiGaqo kunye namaQonga e-Bitcoin Okuqala
#### I-Rootstock
I-Rootstock (i-RSK) bubuxhaka-xhaka obuza kuqalisa inkqubo yezivumelwano ze-intanethi ku-Bitcoin. Iveliswe ngentsebenziswnao no-Bitcoin, into ethetha ukuba iingcali eziphakathi kwe-40% kunye ne-75% ze-Bitcoin iintlawulo ziziphicotha zisebenzisa i-RSK. Oku kuthetha ukuba i-RSK ikhuseleke ngaphezu kwazo zonke ezinye ii-blockchain ehlabathini, ibethwa yi-Bitcoin yodwa. Ngokufanayo ne-Ethereum, i-RSK isebenzisa inkqubo ye-wrapping ukungeniswa i-bitcoin kuyo. Kodwa ke, kuba i-RSK yakhiwe ngentsebenziswa ne-Bitcoin, yiyona ikhuselekileyo kwezikhoyo futhi nengafuni kuxhomekeka ekuthembeni omnye umntu kunokwakhelwa kuyo i-DeFi. Iyathandwa ngabantu abasebenzisa i-Bitcoin kunye nabo bathanda ukusebenzisa i-DeFi kwi-bitcoin kodwa bengafuni zinkqubo zilawulwa ndawonye, zixhomekeke ekuthembeni omnye umntu nezikhuselekileyo, izinto ezo i-Bitcoin ikhonya ngazo.

I-RSK yaqala ukwakhiwa ngo-2014 yaze yaphehlelelwa ngokusesikweni ngo-2018. I-RSK iyakhawuleza, kangangokuba yenza i-bloko ngemizuzwana nje ephakathi kweli-15 nengama-20. I-app zingakhelwa kwi-RSK zisebenzisa le ndlela inye isetyenziswa yi-Ethereum njengoko i-Solidity yenzile. I-RSK yona ayityi mbane kakhulu xa ithelekiswa ne-Ethereum; ngethuba kupapashwa le ncwadi. Iintlawulo ezenziwa yi-Ethereum zitya imali emalunga ne-$60 ngelithuba eze-RSK zona zisitya emalunga ne-$0.50. Ngenxa yokuba ikhawuleza futhi inokwenziwa ukuba ihambelana nkqo neemeko zakho, ingaqaliswa ukwakhelwa kwi-Rootstock ukuze kuphungulwe kakhulu isantya kunye neendleko zokuphicotha iintlawulo, zihle zide zifikelele kwi-$0.01 ngentlawulo.

#### I-Sovryn
I-Sovryn ngumzekelo weqonga elifana nala elakhelwa ku-Rootstock. I-Sovryn nayo iyila i-DeFi ye-bitcoin nezinye iintlobo zemali ze-intanethi isebenzisa amakhonkco okungena kwezinye ii-blockchain kuquka u-Ethereum no-Binance Smart Chain (i-BSC). Ayikho phantsi kolawulo lwenkampani kwaye yinkqubo enesivumelwano esingafuni mvume, isetyenziselwa ikakhulu ukubolekisa, ukuboleka nokurhweba ngomyinge oqingqiweyo we-bitcoin. Akukho mfuneko ya-KYC ye-Sovryn kwaye ayifuni ukuyigcina ngokwayo imali yakho, nezitshixo-mfihlo zakho. Ngoku inenkqubo eyenza utshintsho lwemali engatyabuli kakhulu, urhwebo ngomyinge oqingqiweyo, ukuboleka/nokubolekisa, inceda xa kukho iingxaki zezimali/ukuvelisa imali ye-intanethi kunye nee-NFT. Isebenzisa i-fastBTC yokutshintsha ngokukhawuleza i-bitcoin ibe yi-Rootstock smart coin (i-rBTC) ize isebenziseke kwi-Sovryn. Iinkqubo ezizayo ziza kukwazi ukutshintsha iintlobo ezahlukeneyo zemali ka-intanethi ezisuka kwii-blockchain ezahlukeneyo itsho isebenze ku-Sovryn nakwimarike zorhwebo ze-NFT, amaqonga eentlobo zemali ezintsha zika-intanethi, i-swaps ezenziwa zingemi kunye nezinye iintlobo zemali ze-intanethi ezizinzileyo ezisebenzisa i-bitcoin njenge-asethi yokubambisa. I-Sovryn ayifuni ukufana nje namanye amaqonga e-DeFi, koko yona ifuna ukuba yinkqubo yezimali yehlabathi.

I-Sovryn ayiyonkampani okanye iqumrhu elilawulwa ndawonye. Ineengcali ezininzi ezifaka isandla kuyo zona ezifuna nje ukuvula inkqubo yezimali engaxhomekekanga ekuthembeni umntu/iqumrhu elithile ekwakufanele ukuba kudala yayiyilelwe kwi-Bitcoin kwangaphambili. I-Sovryn iqinisekisa ukuba ulawulo aluqhutywa ndawonye kusetyenziswa inkqubo enikezela amagunya alinganayo kumntu wonke ebizwa ngokuba yi-Bitocracy. Oku kuquka ukuhlawula ngeemali ye-intanethi uze ufumane amagunya okuvota nezipho ezisimahla. Zonke izigqibo ezinxulumene nolawulo kufuneka ziqale zivotelwe kwi-Bitocracy ukuze zamkelwe. Ukubambisa nge-Bitcoin kuqinisekisa ukuba abantu abavotayo bayavuzwa ukuba bavote ngokuqiqa xa bexhasa izimvo eziphakanyiswayo eziza kunceda i-Sovryn baze bazichase ezo ziza kwenza umonakalo. Ngethuba kupapashwa le ncwadi, i-Sovryn ibisele iqalisile ukuqhuba urhwebo kwaye ineenjongo zokuvulela iibhloro ezininzi kunye neempawu ezintsha. Ziyijonge ngabomvu le projekthi.

Ndiye ndabamba udliwano-ndlebe no-Edan Yago, apho besigwadla le miba - mamela apha: anita.link/105

#### I-Thorchain
Ngokufanayo ne-Sovryn, i-Thorchain yasekwa emva kokubona ukuba le ndlela ilawulwa ndawonye yokukhupha iintlobo zemali zika-intanethi iyaqhwalela. I-Thorchain yona eyasekwa ngo-2018 yadalelwa ukuba ingene endaweni yee-CEX (amaziko otshintsho-mali alawulwa ndawonye), ize ikhuthaze ukuba kusetyenziswe ii-DEX (amaziko angalawulwa ndawonye) ngendlela evumela intsebenziswano phakathi kwee-blockchain. I-Thorchain iyanxibelelana nee-blockchain ezahlukeneyo ngokusebenzisa i-Bifröst Protocol. I-Bifröst ivumela ukuba iimali ze-intanethi ezahlukeneyo zikwazi ukusebenza kwii-blockchain ezahlukeneyo, into ethetha ukuba akukho mfuneko yenkqubo ye-wrapping. Okubalulekileyo kukuba i-Thorchain ibephantsi kolawulo lwakho kwaye ayilawulwa liqumrhu elikhulu ndawonye. 

I-Thorchain isebenza ngokufanayo nezinye ii-DEX ezifana ne-Sovryn; isebenzisa i-AMM ukuqinisekisa ukuba utshintsho-mali luyenzeka. Kodwa ke yona i-Thorchain ayisebenzi kwenye i-blockchain, njenge-Sovryn yona ekwaziyo ukusebenza kwi-RSK, umzekelo. Endaweni yoko i-Thorchain ineyayo i-blockchain ezimeleyo eyakhiwe nge-Cosmos SDK. Oku kwenza ukuba i-Thorchain yona isebenzise eyayo imali eyi-RUNE njengemali ekutshintshwa ngayo, into ethetha ukuba lonke utshintsho-mali olwenzeka kuyo luma ngolu hlobo: RUNE-x. Ke ngoko abantu bayakwazi ukutshintsha, i-BTC nge-ETH kodwa kufuneka iqale itshintshwe nge-RUNE. Oku kuthetha ukuba kuza kufuneka kutshintshwe i-BTC ibe yi-RUNE, emva koko kutshintshwe i-RUNE ibe yi -ETH. Oku kubangela ukuba  i-RUNE ibe nexabiso elihle; i-RUNE iyasetyenziswa njengesibambisi kwi-AMM ize ke yona ibhaqe kwimirhumo ekhutshwayo kwaye kungarhwetywa ize futhi ithengiswe kwiimarike zorhwebo zikawonke-wonke.

#### I-Babelfish Money
Zininzi iintlobo zemali zika-intanethi ezibizwa ngokuba zizi-stablecoins'. Ezi ntlobo zemali zithandwa kakhulu kwaye zisetyenziselwa ukugcina, ukukhuphela kunye nokugcina ubutyebi ixesha elifutshane futhi bungekho mngciphekweni wokutyiwa zimarike zorhwebo. Zininzi imali ze-intanethi ezilolu hlobo ezisebenzisana neDola yase-US. Ezi ntlobo zemali ziquka i-Tether (USDT), US Dollar Coin (USDC), Binance USD (BUSD) kunye ne-DAI, zonke ezidalwe ngendlela yokuba zihlale zinexabiso eliyi-$1.00 xa inye. Nangona ezi ntlobo zemali ka-intanethi ziluncedo kakhulu kwiimali zika-intanethi, ukuba neentlobo zazo ezahlukeneyo kwiindawo ezahlukeneyo kwenza ukuba kungabikho zinzo kweli candelo lemali ye-intanethi.

I-Babelfish, ethiywe ngegama lesixhotyana sokuguqula ulwimi esikwincwadi kaDouglas Adams enesihloko esithi: 'The Hitchhikder's Guide to the Galaxy', sifuna ukusebenza njenge-software yokuqinisekisa ukuba amaxabiso ayalingana ee-stablecoins. Iinjongo kukuqinisekisa ukuba wonke umntu uyakwazi ukusebenzisa i-Babelfish atshintshe enye imali eluhlobo lwe-stablecoin ngenye, zonke zinento yokubambisa eyi-Bitcoin.

Le nkqubo iza kuhamba ngohlobo olunye nale yakudala yokukhutshwa kwee-stablecoins' ezisekelwe kwimali yesiqhelo: umntu oza kuthumela uhlobo oluthile lwe-stablecoin aze umntu lowo enzele esinye i-stablecoin esikwaziyo ukutshintsheka (i-XUSD). Le nkqubo ityala eza stablecoins zokuqala kuwo onke amaqonga e-DeFi ukuze enze ingeniso, yona eza kusetyenziselwa ukuncedisa kwiindleko ze-inshorensi yenqanaba lesibini le-bitcoin; ingeniso eyenziwe iza kubuyiselwa ku-bitcoin rhoqo ngeveki kwi-bitcoin yabantu - eyona inshorensi ithembakeleyo.

Ulawulo lwale nkqubo luza kuxhomekeka eluntwini. Rhoqo xa umntu esebenzisa le nkqubo aze afumane i-XUSD, uza kufumana ne-FISH. I-FISH yimali yolawulo okwaziyo ukuyisebenzisela ukuthenga igunya lokuvota. Ke ngoko, abantu bangavotela ukuxhasa le nkqubo besebenzisa i-FISH.

I-Babelfish iza kuphehlelela imali yayo yokuqala ku-Origin ka-Sovryn - iqonga elingawulwa ndawonye elilawulwa yi-Sovryn Bitocracy.

#### Imali ekwi-Blockchain
Imali ekwi-Blockchain (i-MoC) yinkqubo ye-DeFI egcina iintlobo zemali zika-intanethi ezine kuyo ngexesha. Injongo yoku kukuqinisekisa ukuba abantu abasebenzisa i-Bitcoin baneentlobo zemali abanokukhetha kuzo, ukuze baphucule amathuba okuzenzela ubutyebi nge-bitcoin ngeli thuba izitshixo-mfihlo zabo zikubo. I-MoC iyasebenza nakwi-RSK, kodwa ibe yona isebenza nge-Bitcoin ikakhulu.

Uhlobo lwemali lokuqala olukwi-MoC yi-Dollar on Chain (DoC). Olu luhlobo lokuqala lwemali olubambise nge-bitcoin, umlinganiselo wayo yi-1:1 kwidola yase-US.

Elandelayo yi-BPRO, imali ekwenzela ingeniso ngoku izihleleleyo oyifumana kwingeniso ekwabelwana ngayo njengomgalelo. Abantu abane-BPRO bayaxhamla kuba iyakwazi ukuhlala ixesha elide, futhi ingatsali mali, ngenxa yabo bane-DoC. Abantu abane-BPRO bayafumana nakumalinge okuvelisa imali ezihamba ngokukhawuleza kunye nesabelo kwimirhumo ebhatalwa kwi-MoC. Ngamanye amazwi, ukuba ne-BPRO kufana nokuba ne-bitcoin, kodwa yona ohlala ixesha elide uyigcinile, ngeli thuba wenza ingeniso uzihlelele kwi-bitcoin yakho.

Uhlobo lwemali lwesithathu oluza ne-MoC yindibaniselwano ye-BTC/USD ebizwa ngokuba yi-BTCx. Ngalula, i-BTCx yimali emele i-bitcoin kodwa yona ehlala ixesha elide. Ezi ntlobo zemali ziveliswa xa umntu ethumela i-BTC kwizivumelwano zika-intanethi ize ibe nezinga lenzala elitshintsha-tshintshayo (elithi libanjwe kwinqanaba elithile xa kuqukunjelwa isivumelwano se-intanethi) Inzala ibhatalwa ebantwini abane-₿PRO.

Okukugqibela, i-MoC iquka nohlobo lwemali yolawulo, elibizwa ngokuba ngokuba yi-MOC (Money on Chain). Oku kuvumela abantu abane-MOC ukuba babambise ngemali yabo baze banikwe amagunya okuvota/okukhaba iivoti kunye nezipho zokubambisa, ezivela kwimirhumo ebhatalwa kweli qonga kunye nokuvelisa imali ethengiseka lula. Abantu bayazifumana izaphulelo kwimirhumo yokusebenzisa eli qonga xa bebhatala nge-MOC.

Ukuqukumbela, i-MOC iluhlobo lwe-Bitcoin qha yona izimele, kwi-RSK, eyenzele ukunika abarhwebi ukuba basebenzise imali engalawulwa ndawonye futhi nexhomekeke kubo ingakumbi abo basebenzisa i-Bitcoin.

#### I-Liquid Network
I-Liquid Network yiteknoloji yokuhlawula elungiselelwe abantu kunye namaziko otshintsho-mali. Inceda ukuba iintlawulo zenzeke ngokukhawuleza futhi ngendlela egcina iinkcukacha zabo ziyimfihlo kunye nokukhutshwa kweemali zika-intanethi. Yi-blockchain ezimeleyo kodwa eyongeza izinto ezinokwenziwa yi-blockchain kwaye isebenzisa ezinye iintlobo zeteknoloji. I-Liquid Network yona ayinyanzelisi ukuba kukhutshwe iinkcukacha zomsebenzi owenziweyo, iibloko zikhutshwa ngomzuzu zintlobo zobuxhaka-xhaka ezili-15. Inceda ukuba iinkcukacha zentlawulo kunye nee-asethi zihlale ziyimfihlo, apho imali kunye nohlobo lwe-asethi ethunyelwa zifihlwayo, ngeli thuba isebenzisa ubuxhaka-xhaka beemali ze-intanethi bokuqinisekisa ukuba akuzikusetyenziswa mali ingaphezulu kwale ikhoyo.

Mininzi imisebenzi ye-Liquid Network: 

* iintlawulo ezikhawulezayo phakathi kwamaziko otshintsho-mali
* abantu bangasebenzisa i-L-BTC nge-Blockstream Green, Aqua, Elements, okanye i-Sideswap wallets
* Utshintshiselwano phakathi kwabantu abangabarhwebi i-HodlHodl isebenzisa i-L-BTC ukubolekisa
* i-Bisq, nayo engalawulwa ndawonye iza kufakela i-L-BTC kubuxhaka-xhaka bayo.
* nabani na uyakwazi ukukhupha ii-asethi ezintsha, kuquka ne-stablecoin ezifana ne-Tether USDt (esele isebenzisana ne-Liquid Network) kunye nezinye iintlobo zemali ezingatyiwa lula, ekunokurhwetywa ngaso simahla.

I-Liquidity Network ibonisa ukuba ungenza nantoni nge-Bitcoin. Awudingi i-blockchain entsha okanye imali entsha. Uhlobo lwemali lwe-Liquidity Network yi-L-BTC, apho igcina khona i-bitcoin yakho uze ufumane i-L-BTC elingana nalo bitcoin. Ke ngoko i-L-BTC ezinokuveliswa azisoze zigqithe kulo mlinganiselo wezigidi ezingama-21. Iintlawulo ezenziwa nge-Liquid Network azityabuli kakhulu, ziyakhawuleza kwaye zizigcina iinkcukacha zomntu ziyimfihlo xa zithelekiswa neentlawulo ze-bitcoin. Nangona iyi-sidechain eliqumrhu iintlawulo azihluzwa. Ubuxhaka-xhaka ebusebenzisayo zibhokisana, ezicinywa kuphela ngamagcisa azisebenzayo. Into nje esokolisayo kukuba intlawulo ezisimelela nge-Bitcoin kufuneka zenziwe kusetyenziswa umntu olilungu le-Liquid Network.

#### I-RGB
I-RGB luhlobo lwesivumelwano se-intanethi, esisebenza kwiNqanaba 2 no-3 ukongeza ku-Bitcoin kunye ne-Lightning Network. Iyilwe ngendlela eqinisekisa ukuba iinkcukacha zihlala ziyimfihlo futhi ukhuseleko lwayo  luhlelwe ngokwamanqanaba. 

Iimeko enokusetyenziswa phantsi kwazo zeziL

- Iba zi-asethi ze-intanethi ezinokutshintshiswa ezifana neentlobo ezahlukeneyo zezabelo.
- Ingasetyenziswa ukwenza iintlobo ezahlukeneyo zee-asethi ezinexabiso
- Ukudala nokulawula iinkcukacha zabantu ezingalawulwa ndawonye
- Ukuyila nokusebenza ngezinye iintlobo zezivumelwano zika-intanethi ezintsokothileyo

Ngokwendlela le zayilwa ngayo ii-RGB aziphelelanga nje ekubeni zizivumelwano ezibufana ne-Ethereum ezinamanqanaba ngokokhuseleko, lunokuhlelwa,  lufihlakele futhi lungenazikroba, apho umnikazi wesivumelwano se-intanethi engeyonxalenye yenkqubo yokuqulunqwa kweso sivumelwano.

## Ii-NFT
Olunye udidi endicinga ukuba lunika umdla kakhulu zi-NFT, okanye ii-asethi ezingatshintshekiyo.  Olu luhlobo lwemali endaweni yokuba lumele imali, lumele izinto ezifana zodwa ngendlela eyahlukileyo enye kwenye,  ke ngoko azinakutshintshwa. Masizifanise nomzobo wobugcisa omelwe luxwebhu olusisiqinisekisa sobunikazi. Olu xwebhu lungayikopi eku-intanethi enokusetyenziswe njenge-asethi yokurhweba efana ne-bitcoin, okanye itayitile yendlu, okanye yemoto yakho, okanye nayiphi na enye into ebambekayo okanye isiza somhlaba. Ngokulula, kuthetha ukuthatha izinto ezikhoyo ezibonwayo ngamehlo okanye ukuthatha umsebenzi wobugcisa onexabiso oku-intanethi - ofana nengoma okanye igama lokurhweba - uze uwenze ube nexabiso elinokusetyenziselwa ukurhweba ku-intanethi. Kukhulu kakhulu esingekathethi ngako ngeli candelo.

Iqonga lokuqala le-NFT eliku-Bitcoin yi-Counterparty, elasekwa ngo-2014, phambi kokuzalwa kwe-Ethereum. Kwezi nyangana zimbalwa zidlulileyo kuvela amaqonga e-NFT amaninzi asekelwe kwi-Bitcoin. I-Raretoshi, kunye ne-Azool.art ngamaqonga e-NFT asekelwe kwi-Liquid Network. Amakhadi e-Watafan anexabiso elidityanisiweyo asekelwe kwizivumelwano zika-intanethi ze-Rootstock. U-Sovryn kunye no-RGB bebeyila amaqonga e-NFT ngethuba kupapashwa le ncwadi. 

## Ulawulo   
Okokugqibela, udidi lwesithathu elinditsala umhla kakhulu kukusebenzisa oku kwizinto ezinxulumene neenkcukacha zomntu kunye nolawulo lomntu. Isakhono sokukwazi ukurhweba ngeenkcukacha okanye igama lomntu, apho kunganyanzelekanga ukuba uzichaze ukuba ungubani na kodwa ukhethe ukudandalazisa imiba ethile ngawe ngokuyinkinkisha kancinci. Ndingakubonisa ukuba ndinesidanga saseYunivesiti ndisebenzisa ii-asethi engatshintshiswayo ndingakhange ndichaze igama lam. Ndingakubonisa ukuba ndinelayisenisi yokuqhuba ndingakhange ndikuchazele ngemabali yam yonke. Ndingakubonisa ukuba andingomntu ubhatala izikweliti ngendlela enebatha, okanye ndithembekile, ndigonyile okanye nokuba yintoni na enye onokuyicinga. Ezi zi-asethi ezahlukeneyo onokuthi umntu unazo zikunika ithuba lokuba ukwazi ukuzilawula ngokwakho, azifuni rhulumente okanye ishishini elikhulu elifana no-Facebook ukuba lenze loo nto. Ungakwazi ukuzithatha ezi asethi uzisebenzisele imiba enxulumene nolawulo. Ilungelo lokuvota kumbutho wabahlali endililungu lawo, kwiqumrhu lolawulo lwesikolo, kumasipala wam, kunye nakwizizwe ezimanyeneyp njengomnye wabasixhenxe kunye nabemi abasisiqingatha sebhiliyoni abakulo mhlba abanegunya eliku-intanethi lokuvota. Utshintsho olumandla olusikhokelela kuhlobo lwedemokrasi olulawulwa ngabantu ngqo lungenzeka xa kunokusetyenziswa ezi ntlobo zobuchwepheshe bale mihla. 

Ezi zizinto esiza kugxininisa kuzo kule minyaka ili-10, ili-15, ingama-20, ingama-25 izayo. Kodwa ukuba uyayiqonda indlela obusebenza ngayo obu buchwepheshe, futhi uyazibona ezi zinto zisenzayo namhlanje, uyazibona ezi zinto ziza kuzenzekela ngokunokwazo ngenxa yokufuthelwa lolu hlobo lobuchwepheshe.

