> "Eyona nto inzima ngolu hlobo lwemali yesiqhelo kukuba ikhokelisa ukuthembana ukuze isebenze kakuhle. Ibhanki enguvimba kufuneka ithenjwe futhi yaziwe ukuba ayinakuze ilithobe ixabiso lemali, kodwa noko kunjalo, zininzi izihlandlo apho ezi bhanki zakwenzayo oku." - **Satoshi Nakamoto**

Juni 9, 2021                                                                            Kwiyure nje ezimbalwa ezidlulileyo bendincokola nabasebenzisi be-Bitcoin abayi-20,000 ku-Twitter kunye noMongameli wase-El Salvador ngethuba ipalamente yeliya lizwe ivotela ukuba i-bitcoin ibe yimali esesikweni kweliya lizwe, into leyo elenza ukuba libe lelokuqala ehlabathini ukwenza njalo. Phofu oko kwenzeka kanye xa nam ndigqibezela ukubhala le ncwadi.  Akukho nto indichulumancisa njengale kwaye kuyandivuyisa nokuba nam ndibe negalelo ukuncedisa kweli phulo ngokusebenzisa amaphulo am okufundisa nge-Bitcoin. Ngokuthatha le ncwadi uyifunde nabahlobo bakho nifaka isandla kweli phulo lokutshintsha indlela esetyenziswa ngayo imali kunye nokubuyisela amandla ebantwini okukwazi ukuzikhethela izinto abazifunayo. - **Anita Posch**

