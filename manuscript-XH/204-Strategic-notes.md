## Amanqakwana abalulekileoyo
### Amazwi okulumkiso
**Phambi kokuba uqalise ukusebenzisa i-Bitcoin, qala usebenzise la manqakwana abalulekileyo**

Esi sikhokelo simalunga ne-blockchain yokuqala ye-Bitcoin, eyayilwa nguSatoshi Nakamoto ngo-2009, ebizwa ngegama elisisishunqulelo elithi BTC okanye XTC kwiimarike zezimali. Xa ufuna ulwazi oluthe vetshe malunga ne-Bitcoin (BTC), ngena ku- [https://bitcoin.org](https://bitcoin.org/). U-Bitcoin.com, kwelinye icala yena uza kufaka kwiwebhusayithi ye-Bitcoin Cash (BCH), yona eyaqhekeka kwi-Bitcoin ngo-2017.

Ulumke ke kuba zininzi ezinye iimali ze-intanethi ezaqhekeka kula Bitcoin yokuqala. Ezinye zibizwa ngokuba yi-Bitcoin Cash (BCH)itcoin SV (BSV), Bitcoin Gold (BTG), Bitcoin Diamond (BCD) okanye Bitcoin 2 (BTC2). Ezi ayizontlobo ze-bitcoin ezingabizi mali njenge-bitcoin, kodwa zizimali zika-intanethi ezizimeleyo, futhi ezahlukileyo. Sisebenzisa igama lika-Bitcoin kuba yena edumile kodwa azihlonitshwanga okanye azidumanga njenge-Bitcoin (BTC). 

I-Bitcoin iluncedo kumntu wonke, akukho mntu okanye nkampani ithi yeyayo. Ukuba ungavula inkampani ngoku uze uyibize ngokuba yi-"Apple Premium", ungabanjiswa ngu-Apple kuba esithi ubhuqise amalungelo akhe ngokusebenzisa igama lakhe ngaphandle kwemvume. Kwa-Bitcoin ayikho le nto kuba i-Bitcoin ivuleleke kumntu wonke, into leyo elola izakhono zokuqamba kunye nokuquka umntu wonke. Kule imeko ukuthiya imali ye-intanethi eqhekeke kwi-Bitcoin ngokuba yi-Bitcoin Cash, ingaphazamisa kwaye kufuneka ingenziwa.

Ukusetyenziswa kwe-Bitcoin kusemthethweni kumazwe amaninzi ehlabathi, kodwa umbuso ungasuke uyivale nanini na uthanda, ngolo hlobo uthintele abantu ukuba bayisebenzise. Ukuyivala kakade kungabangela ukuba ingabi naxabiso futhi ukubuyela kwimali yesiqhelo kunganzima. Njengokuba abantu abasebenzisa i-Bitcoin beyithanda kakhulu nje, nokuba kwilizwe lakho ingavalwa, uyakusoloko ekhona umntu oyisebenzisayo njengentlawulo endaweni yemali yesiqhelo.

Ixabiso le-bitcoin lixhomekeka kwinani labayithengayo nabayithengisayo. Ixabiso layo lingehla nanini ngokukhawuleza futhi - njengoko oku sele kwakhe kwenzeka ngaphambili -  awunakuyitsala okanye uyitshintshe i-bitcoin ngokukhawuleza njengokuba uthanda. 

Sebenzisa umyinge wale mali uyifunayo, ungade ungene ematyaleni. Imali yakho ixhomekeke kuwe. Ukuba ithe yalahleka, ayikho indlela yokuphinda uyifumane. 

Ukongeza kwi-bitcoin, zikhona nezinye iintlobo zemali ka-intanethi ezingaphezulu kwama-4,000, zonke ezineenjongo nemisebenzi eyahlukeneyo. Funda banzi ngeenjongo, iingcali eziphezu kwazo kunye nobuchwepheshe ezisekelwe kubo phambi kokuba urhwebe ngazo.

Ukuvela kwezinye iintlobo zemali ye-intanethi kungalichaphazela ixabiso le-bitcoin. Enye yazo kungenzeka ukuba ibe luhlobo lwemali ye-intanethi ephambili, nangona nje iseyi-Bitcoin (BTC) loo mali ngokwangoku.

Ungathatheki lula ngabaduk'engceni beemali kuba besithi loo mali intsha ingakwenzela imali ngokukhawuleza. Kuba kaloku baninzi oozungul'icheya abafuna ukutya imali zabantu kabuhlungu okanye [Ponzi schemes](https://anita.link/ponzi).

Ukuba kukho umntu othi 'yiba lilungu lombutho wezinhanha ze-Bitcoin okanye unomgodi we-Bitcoin" mlumkele. Akukho nto ingumbutho wezinhanha ze-Bitcoin, futhi awugcwalisi zifomu zokufumana imvume yokusebenzisa i-bitcoin. Izinto ezinjalo kufuneka uzazi ukuba ngumsebenzi woonqalintloko be-intanethi.

Ukuba ulinde ukuthenga i-Bitcoin ETF, awuzikuba na-bitcoin kwaye awuzikusebenzisa bitcoin. Uza kuboniswa amaxabiso. I-bitcoin yeyakho ukuba unezitshixo-mfihlo zakho (private keys) kuwe. Indlela yokwenza oku ikula maphepha alandelayo.

